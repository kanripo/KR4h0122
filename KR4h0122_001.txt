# -*- mode: mandoku-view; -*-
#+TITLE: 東漢文紀
#+DATE: 2015-08-25 00:38:40.828809
#+PROPERTY: ID KR4h0122
#+PROPERTY: BASEEDITION WYG    
#+PROPERTY: JUAN 卷一
<pb:KR4h0122_WYG_001-1a>¶
欽定四庫全書¶
　東漢文紀巻一　　　　　明　梅鼎祚　編¶
　　光武皇帝(名秀字文叔髙祖九世孫景帝子長沙/定王發之後南頓令欽之子起兵於宛)¶
　　　(復興漢室更始時封蕭王即帝/位三十三年都雒陽廟曰世祖)¶
　　　破聖公與伯然書¶
交鋒之日神星晝見太白精明(東觀漢記○此北堂書/鈔所引載太平御覽載)¶
(云破聖公與兄伯升書楊用修尺牘云破赤眉與伯升/王弇州云破赤眉伯升已被害當是昆陽戰後也陳晦)¶
(伯天中記亦引東觀漢記云破王尋與朱然書鼎按諸/家惟書鈔在前而光武從臣初無名字為伯然朱然者)¶
<pb:KR4h0122_WYG_001-1b>¶
(特岑彭字君然而已朱然則孫吴時人後漢書光武紀/光武誅王郎更始遣侍御史持節立光武為蕭王令罷)¶
(兵詣行在所光武辭以河北未平不就徴自是始貳於/更始及赤眉賊入函谷闗攻更始光武乃遣鄧禹率六)¶
(裨將引兵而西以乘更始時更始使朱鮪李軼屯洛陽/光武亦令馮異守孟津以拒之異大破鮪於是諸將上)¶
(尊號吴漢等十一將軍圍鮪於洛陽是年赤眉入長安/更始奔髙陵見殺凡光武與聖公前後事止此所謂破)¶
(聖公者豈即鄧禹吳漢等之/戰耶今姑從書鈔以待再考)¶
　　　報隗嚻書(嚻字季孟天水成紀人起兵應漢歸/天水自稱西州上將軍後為漢兵討)¶
　　　　(敗恚/憤死)¶
　　　　(鄧禹西征赤眉承制命囂為西州大將軍建/武三年囂上書詣闕光武報以殊禮時陳倉)¶
<pb:KR4h0122_WYG_001-2a>¶
　　　　(人吕鮪擁衆與公孫述通冦三輔囂復遣兵/佐征西大將軍馮異擊之遣使上狀帝報以)¶
　　　　(手書自是/恩禮愈篤)¶
慕樂德義思相結納昔文王三分猶服事殷但駑馬鉛¶
刀不可彊扶數蒙伯樂一顧之價而蒼蠅之飛不過數¶
步即託驥尾得以絶羣隔於盜賊聲問不數將軍操執¶
款款扶傾救危南距公孫之兵北禦羌胡之亂是以馮¶
異西征得以數千百人躑躅三輔微將軍之助則咸陽¶
己為佗人禽矣今闗東冦賊往往屯聚志務廣逺多所¶
<pb:KR4h0122_WYG_001-2b>¶
不暇未能觀兵成都與子陽角力如令子陽到漢中三¶
輔願因將軍兵馬鼔旗相當儻肯如言蒙天之福即智¶
士計功割地之秋也管仲曰生我者父母成我者鮑子¶
自今以後手書相聞勿用傍人解構之言(范曄後漢書/○數步東觀)¶
(漢記作/三數步)¶
　　　與公孫述書(述字子陽扶風茂陵人稱帝/於蜀國號成為吳漢等討滅)¶
　　　　(述稱帝妄引䜟記以為孔子作春秋為赤制/而斷十二公一姓不得再受命又引籙運法)¶
　　　　(曰廢昌帝立公孫括地象曰帝軒轅受命公/孫氏握援神契曰西太守乙卯金謂西方太)¶
<pb:KR4h0122_WYG_001-3a>¶
　　　　(守而乙絶卯金也五德之運黄承赤而白繼/黄金據西方為白德而代王氏得其正序又)¶
　　　　(自言手文有竒數移書中國冀以感動衆/心光武與述書署曰公孫皇帝述不荅)¶
圖䜟言公孫即宣帝也代漢者當塗髙君豈髙之身邪¶
乃復以掌文為瑞王莽何足效乎君非吾賊臣亂子倉¶
卒時人皆欲為君事耳何足數也君日月已逝妻子弱¶
小當早為定計可以無憂天下神器不可力爭宜留三¶
思(後漢書○東觀漢記載光武與述/書承赤者黄也姓當塗其名髙也)¶
　　　報公孫述書(此與前似/即一書)¶
<pb:KR4h0122_WYG_001-3b>¶
　　　　(述夢人謂已曰八厶子系十二為期遂據蜀稱/帝移檄中國引圖緯以惑衆光武報書云)¶
西狩獲麟䜟曰乙子卯金即乙未嵗授劉氏非西方之¶
守也光廢昌帝立子公孫即霍光廢昌邑王立孝宣帝¶
也黄帝姓公孫自以土德君所知也漢家九百二十嵗¶
以蒙孫亡受以丞相其名當塗髙髙豈君身耶吾自繼¶
祖而興不稱受命求漢之斷莫過王莽近張滿作惡兵¶
圍得之歎曰為天文所誤恐君復誤也(華陽國志○新/城蠻中山賊張)¶
(滿祭祀天地自言當王及/執歎曰䜟文誤我乃斬之)¶
<pb:KR4h0122_WYG_001-4a>¶
　　　封更始詔(建武元年九月赤眉/入長安更始奔髙陵)¶
更始破敗棄城逃走妻子裸袒流穴道路朕甚愍之今¶
封更始為淮陽王吏人敢有賊害者罪同大逆¶
　　　封功臣詔(二年正月封功臣皆為列侯大國四/縣博士丁恭議以四縣地多上不聽)¶
　　　　(迺遣謁者即授/印綬䇿封焉)¶
人情得足苦於放縱快須臾之欲忘慎罰之義惟諸將¶
業逺功大誠欲傳於無窮宜如臨深淵如履薄冰戰戰¶
慄慄日慎一日其顯效未酬名籍未立者大鴻臚趣上¶
<pb:KR4h0122_WYG_001-4b>¶
朕將差而録之¶
　　　博士丁恭議¶
古帝王封諸侯不過百里故利以建侯取法於雷強榦¶
弱枝所以為治也今封諸侯四縣不合法制¶
　　　封䇿¶
在上不驕髙而不危制節謹度滿而不溢敬之戒之傳¶
爾子孫長為漢藩¶
　　　省刑法詔(二年三月/大赦下詔)¶
<pb:KR4h0122_WYG_001-5a>¶
頃獄多寃人用刑深刻朕甚愍之孔子云刑罰不中則¶
民無所措手足其與中二千石諸大夫博士議郎議省¶
刑法(續漢書載建武二年詔曰其赦天下惟殘賊用刑/戮深刻獄多寃人朕甚愍之自今已後有犯者將)¶
(正厥/辜)¶
　　　聽歸嫁賣詔(二年/五月)¶
民有嫁妻賣子欲歸父母者悉聽之敢拘執論如律¶
　　　追封宗室詔(二年十/二月)¶
惟宗室列侯為王莽所廢先靈無所依歸朕甚愍之其¶
<pb:KR4h0122_WYG_001-5b>¶
並復故國若侯身已殁屬所上其子孫見名尚書封拜¶
　　　受傳國璽詔(三年閏正月赤眉君臣降奉髙/皇帝璽綬詔祠髙廟受傳國璽)¶
羣盜縱横賊害元元盆子竊尊號亂惑天下朕奮兵討¶
擊應時崩解十餘萬衆束手降服先帝璽綬歸之王府¶
斯皆祖宗之靈士人之力朕曷足以享斯哉其擇吉日¶
祠髙廟賜天下長子當為父後者爵人一級¶
　　　省罪詔(三年/七月)¶
吏不滿六百石下至墨綬長相有罪先請男子八十以¶
<pb:KR4h0122_WYG_001-6a>¶
上十嵗以下及婦人從坐者自非不道詔所名捕皆不¶
得繫當驗問者即就驗女徒雇山歸家(女子犯徒每月/出錢雇人於山)¶
(伐木名/曰雇山)¶
　　　旱詔(五年/五月)¶
久旱傷麥秋種未下朕甚憂之將殘吏未勝獄多寃結¶
元元愁恨感動天氣乎其令中都官三輔郡國出繫囚¶
罪非犯殊死一切勿案見徒免為庶人務進柔良退貪¶
酷各正厥事焉¶
<pb:KR4h0122_WYG_001-6b>¶
　　　䘏灾詔(六年/正月)¶
往嵗水旱蝗蟲為灾榖價騰躍人用困乏朕惟百姓無¶
以自贍惻然愍之其命郡國有榖者給稟髙年鰥寡孤¶
獨及篤癃無家屬貧不能自存者如律二千石勉加循¶
撫無令失職¶
　　　赦天水諸郡詔(六年/五月)¶
惟天水隴西安定北地吏人為隗嚻所詿誤者又三輔¶
遭難赤眉有犯法不道者自殊死以下皆赦除之¶
<pb:KR4h0122_WYG_001-7a>¶
　　　省減吏員詔(六年六月於是條奏并省四/百餘縣吏職減損十置其一)¶
夫張官置吏所以為人也今百姓遭難戸口耗少而縣¶
官吏職所置尚繁其令司𨽻州牧各實所部省減吏員¶
縣國不足置長吏可并合者上大司徒大司空二府¶
　　　日食詔(六年九月晦日有/食之十月下詔)¶
吾德薄不明冦賊為害彊弱相陵元元失所詩云日月¶
告凶不用其行永念厥咎内疚於心其敕公卿舉賢良¶
方正各一人百僚並上封事無有隱諱有司脩職務遵¶
<pb:KR4h0122_WYG_001-7b>¶
法度¶
　　　減田租詔(六年十/二月)¶
頃者師旅未解用度不足故行什一之税今軍士屯田¶
糧儲差積其令郡國収見田租三十税一如舊制¶
　　　禁厚葬詔(七年/正月)¶
世以厚葬為德薄終為鄙至於富者奢僭貧者單財法¶
令不能禁禮義不能止倉卒乃知其咎其布告天下令¶
知忠臣孝子慈兄悌弟薄葬送終之義¶
<pb:KR4h0122_WYG_001-8a>¶
　　　罷軍吏詔(七年/三月)¶
今國有衆軍並多精勇宜且罷輕車騎士材官樓船士¶
及軍假吏令還復民伍¶
　　　日食禁上書言聖詔(七年三月癸亥/晦日有食之)¶
吾德薄致灾謫見日月戰慄恐懼夫何言哉今方念愆¶
庶消厥咎其令有司各脩職任奉遵法度惠兹元元百¶
僚各上封事無有所諱其上書者不得言聖¶
　　　日食大赦詔(七年/四月)¶
<pb:KR4h0122_WYG_001-8b>¶
比陰陽錯謬日月薄食百姓有過在予一人大赦天下¶
公卿司𨽻州牧舉賢良方正各一人遣諸公車朕將覽¶
試焉¶
　　　禁殺奴婢詔(十一年/二月)¶
天地之性人為貴其殺奴婢不得減罪¶
　　　又詔(十一年/八月)¶
敢灸灼奴婢者論如律免所灸灼者為庶民¶
　　　禁獻異味詔(十三年/正月)¶
<pb:KR4h0122_WYG_001-9a>¶
往年已勅郡國異味不得有所獻御今猶未止非徒有¶
豫養導擇之勞至乃煩擾道上疲費過所其令大官勿¶
復受明勅下以逺方口實所以薦宗廟自如舊制¶
　　　同前(後漢/紀)¶
往年勅郡國勿因計吏有所進獻今故未止非徒勞役¶
道途所過未免煩費已勅大官勿復受其逺方食物乗¶
輿口實可以薦宗廟者即如舊制¶
　　　改封長沙王等為侯詔(十三年/二月)¶
<pb:KR4h0122_WYG_001-9b>¶
長沙王興真定王得河間王邵中山王茂皆襲爵為王¶
不應經義其以興為臨湘侯得為真定侯邵為樂成侯¶
茂為單父侯¶
　　　立東海王陽為皇太子詔(十七年廢郭后為中/山太后立貴人陰氏)¶
　　　　(為皇后陰氏生子陽而彊為郭后子願備/藩國十九年六月詔立陽徙封彊東海)¶
春秋之義立子以貴東海王陽皇后之子宜承大統皇¶
太子彊崇執謙退願備藩國父子之情重久違之其以¶
彊為東海王立陽為皇太子改名莊¶
<pb:KR4h0122_WYG_001-10a>¶
　　　地震詔(二十二/年九月)¶
日者地震南陽尤甚夫地者任物至重靜而不動者也¶
而今震裂咎在君上鬼神不順無德灾殃將及吏人朕¶
甚懼焉其令南陽勿輸今年田租芻藁遣謁者案行其¶
死罪繫囚在戊辰以前減死辠一等徒皆㢮解鉗衣絲¶
絮賜郡中居人壓死者棺錢人三千其口賦逋税而廬¶
宅尤破壞者勿收責吏人死亡或在壞垣毁屋之下而¶
家羸弱不能收拾者以見錢榖取傭為尋求之¶
<pb:KR4h0122_WYG_001-10b>¶
　　　增奉詔(二十六年正月詔増百官奉自三/公下至佐史各有差○東觀漢記)¶
前以用度不足吏禄薄少今月益其奉¶
　　　營夀陵詔(二十六年初作夀陵將作大匠竇/融上言園陵廣袤無慮所用帝詔)¶
古者帝王之葬皆陶人瓦器木車茅馬使後世之人不¶
知其處太宗識終始之義景帝能述遵孝道遭天下反¶
覆而霸陵獨完受其福豈不美哉令所制地不過二三¶
頃無為山陵陂池裁令流水而已¶
　　　同前(東觀漢記建武二十六年四月始營陵/地於臨平亭南下詔乃令陶人瓦器)¶
<pb:KR4h0122_WYG_001-11a>¶
臨平望平陰河水洋洋舟船泛泛善矣夫周公孔子猶¶
不得存安得松喬與之而共遊乎文帝曉終始之義景¶
帝遵述所謂孝子也故遭天下反覆霸陵獨完非成法¶
耶令無為山陵陂池裁令流水而己迭興之後亦無邱¶
壟使合古法今日月己逝當豫自作臣子奉承不得有¶
加¶
　　　尊宣帝為中宗詔(東觀/漢記)¶
惟孝宣皇帝有德有功其上尊號曰中宗¶
<pb:KR4h0122_WYG_001-11b>¶
　　　陰貴人父弟爵諡詔(建武九年盜殺貴人母鄧/氏及弟訢帝甚傷之詔大)¶
　　　　(司/空)¶
吾微賤之時娶於陰氏因將兵征伐遂各别離幸得安¶
全俱脱虎口以貴人有母儀之美宜立為后而固辭弗¶
敢當列於媵妾朕嘉其義讓許封諸弟未及爵土而遭¶
患逢禍母子同命愍傷于懷小雅曰將恐將懼惟予惟¶
汝將安將樂汝轉棄予風人之戒可不慎乎其追爵諡¶
貴人父陸為宣恩哀侯訢為宣義恭侯以弟就嗣哀侯¶
<pb:KR4h0122_WYG_001-12a>¶
後及尸柩在堂使太中大夫拜授印綬如在國列侯禮¶
魂而有靈嘉其寵榮¶
　　　廢郭皇后立陰貴人詔(建武十七年/制詔三公)¶
皇后懷執怨懟數違教令不能撫循它子訓長異室宫¶
闈之内若見鷹鸇既無闗雎之德而有吕霍之風豈可¶
託以幼孤恭承明祀今遣大司徒涉宗正吉持節其上¶
皇后璽綬陰貴人鄉里良家歸自微賤自我不見于今¶
三年宜奉宗廟為天下母主者詳案舊典時上尊號異¶
<pb:KR4h0122_WYG_001-12b>¶
常之事非國休福不得上夀稱慶¶
　　　詔告隗囂(嚻將牛邯歸義於是囂大將十三人/屬縣十六衆十餘萬皆降囂將妻子)¶
　　　　(奔西城從楊廣詔告囂囂/終不降於是誅其質子恂)¶
若束手自詣父子相見保無他也高皇帝云横來大者¶
王小者侯若遂欲為黥布者亦自任也(後漢/書)¶
　　　詔喻公孫述¶
　　　　(述使刺客殺漢將來歙岑彭述弟恢及子壻/史興並為大司馬吴漢輔威將軍臧宫所破)¶
　　　　(自是將帥恐懼日夜離叛帝必欲降之/乃下詔喻述述終無降意兵敗被創死)¶
<pb:KR4h0122_WYG_001-13a>¶
往來詔書比下開示恩信勿以來歙岑彭受害自疑今¶
以時自詣則家族完全若迷惑不喻委肉虎口痛哉奈¶
何將帥疲倦吏士思歸不樂久相屯守詔書手記不可¶
數得朕不食言¶
　　　贈來歙䇿(詳見歙○建/武十一年)¶
中郎將來歙攻戰連年平定羌隴憂國忘家忠孝彰著¶
遭命遇害嗚呼哀哉使太中大夫贈歙中郎將征羌侯¶
印綬諡曰節侯謁者護喪事¶
<pb:KR4h0122_WYG_001-13b>¶
　　　鄧禹為司徒䇿(建武元年○後/漢紀作璽書)¶
制詔前將軍鄧禹深執忠孝與朕謀謨帷幄決勝千里¶
孔子曰自吾有囘門人日親斬將破軍平定山西功效¶
尤著百姓不親五品不訓汝作司徒敬敷五教五教在¶
寛今遣奉車都尉授印綬封為酇侯食邑萬户敬之哉¶
　　　下鄧禹敕(鄧禹破赤眉赤眉遂入長安禹欲休/兵養士以觀其弊於是引軍北至栒)¶
　　　　(邑帝以闗中未定而/禹久不進兵乃下勅)¶
司徒堯也亡賊桀也長安吏人遑遑無所依歸宜以時¶
<pb:KR4h0122_WYG_001-14a>¶
進討鎮慰西京繫百姓之心(並後漢書○東觀漢記司/徒堯也赤眉桀也今長安)¶
(饑民孰/不延望)¶
　　　懲鄧禹還敕¶
　　　　(積弩將軍馮愔與車騎將軍宗歆爭權愔殺/歆與禹相攻帝遣使諭降愔是後禹威稍損)¶
　　　　(又乏食歸附者離散而赤眉還入長安禹戰/敗走至髙陵軍士饑餓者皆食棗菜乃徴禹)¶
　　　　(還/)¶
赤眉無榖自當來東吾折棰笞之非諸將憂也無得復¶
妄進兵(後漢/書)¶
<pb:KR4h0122_WYG_001-14b>¶
　　　同前(漢紀/)¶
勒兵堅守慎無與窮㓂交鋒老賊疲弊必當束手事吾¶
也以飽待饑以逸擊勞折棰而笞之耳¶
　　　勞馮異璽書(異見/後)¶
　　　　(異拜征西大將軍與鄧禹合兵為赤眉敗禹/脱歸宜陽異棄馬步走上回谿阪收其散卒)¶
　　　　(與賊復戰大破於崤底降男/女八萬人光武璽書勞異)¶
赤眉破平士吏勞苦始雖垂翅囘谿終能奮翼黽池可¶
謂失之東隅收之桑榆方論功賞以答大勲¶
<pb:KR4h0122_WYG_001-15a>¶
　　　詔馮異¶
　　　　(王郎起光武自薊馳至饒陽無蔞亭時天寒/烈衆皆飢疲異上豆粥及至南宫遇大風雨)¶
　　　　(引車入道傍空舍異抱薪鄧禹爇火光武對/竈燎衣異復進麥飯菟肩因度虖沱河至信)¶
　　　　(都後異自闗中朝京師上謂公卿曰馮將軍/是我起兵時主簿也使中黄門賜異珍寳衣)¶
　　　　(服錢帛/詔曰)¶
倉卒無蔞亭豆粥虖沱河麥飯厚意久不報(並後/漢書)¶
　　　勞馮異璽書¶
　　　　(隗囂侵三輔乘勝取栒邑異即馳兵潛往閉/城乘其不意擊鼔建旗追擊大破之北地諸)¶
<pb:KR4h0122_WYG_001-15b>¶
　　　　(豪長耿定等悉畔囂降異上書言狀/不敢自伐諸將欲分其功乃下璽書)¶
制詔大司馬虎牙建威漢中捕虜武威將軍虜兵猥下¶
三輔驚恐栒邑危亡在於旦夕北地營保按兵觀望今¶
偏城獲全虜兵挫折使耿定之屬復念君臣之義征西¶
功若邱山猶自以為不足孟之反奔而殿亦何異哉今¶
遣太中大夫賜征西吏士死傷者醫藥棺殮大司馬己¶
下親弔死問疾以崇謙讓(後漢書○大司馬吴漢虎牙/葢延建威耿弇漢中王常捕)¶
(虜馬武武/威劉尚)¶
<pb:KR4h0122_WYG_001-16a>¶
　　　同前(漢紀/)¶
栒邑孤危亡在旦夕諸將狐疑莫有先發將軍獨決竒¶
䇿摧敵殄冦功如邱山猶若不足雖孟反後入無以過¶
也今遣太中大夫賫醫藥殯殮之具以賜吏士其死傷¶
者大司馬已下親弔問之以崇謙讓¶
　　　賜馮異璽書¶
　　　　(隗囂死囂子純猶總兵據冀公孫述遣將趙/匡等救純帝令異行天水太守事攻匡等斬)¶
　　　　(之賜異/璽書)¶
<pb:KR4h0122_WYG_001-16b>¶
聞吏士精鋭水火不避構賞之賜必不令將軍負丹青¶
失斷金也(東觀漢記○按此為冀之戰尺牘乃録始/雖垂翅回谿四語而以此併為一書謬誤)¶
　　　詔祭遵(字弟孫潁川潁/陽人征虜將軍)¶
　　　　(遵從帝上隴征隗囂令進屯汧及公孫述遣/兵救囂吳漢耿弇等悉奔還遵獨不卻帝詔)¶
將軍連年距難衆兵即郤復獨按部功勞爛然兵退無¶
宿戒糧食不豫具今乃調度恐力不堪國家知將軍不¶
易亦不遺力今送縑千匹以賜吏士(東觀/漢記)¶
　　　敕岑彭書(彭字君然南陽棘陽人為/征南大将軍封舞陽侯)¶
<pb:KR4h0122_WYG_001-17a>¶
　　　　(彭引兵從車駕破天水與吴漢圍隗囂於西/城時公孫述将李肓將兵救囂守上邽帝留)¶
　　　　(蓋延耿弇圍之而/車駕東歸敇彭書)¶
兩城若下便可將兵南擊蜀虜人苦不知足既平隴復¶
望蜀每一發兵頭鬚為白(後漢書○東觀/漢記作頭鬢)¶
　　　報岑彭書¶
　　　　(彭與吳漢及劉隆臧宫劉歆等發南陽武陵/南郡兵又發桂陽零陵長沙委輸棹卒凡六)¶
　　　　(萬餘人騎五千匹皆㑹荆門漢以三郡棹卒/多費糧榖欲罷之彭以蜀兵盛不可遣上書)¶
　　　　(言狀帝報彭彭首破荆門長驅武陽/蜀地震駭營彭亡為蜀刺客所殺)¶
<pb:KR4h0122_WYG_001-17b>¶
大司馬習用步騎不曉水戰荆門之事一由征南公為¶
重而已(後漢/書)¶
　　　詔吳漢(漢字子顔南陽宛人歴/拜大司馬廣平侯)¶
　　　　(漢征公孫述入犍為界諸縣多城守詔令漢/直到廣都據其心腹諸城自下漢意難之既)¶
　　　　(進兵廣都諸城皆降又詔漢曰云云漢乘勝/自將步騎二萬餘人去成都十里隔江北作)¶
　　　　(營遣副將武威將軍劉尚屯江南相去二十/餘里帝聞大驚讓漢詔書未到述果使其衆)¶
　　　　(并出攻漢使别將劫劉尚令不得相救漢引/還廣都留尚拒述具以狀上帝報之自是漢)¶
　　　　(與述戰於廣都成/都之間八戰八克)¶
<pb:KR4h0122_WYG_001-18a>¶
廣都去成都五十里述若來攻待其困弊而攻之勿與¶
爭鋒述若不來轉營逼之彼必堅壁(漢紀/)¶
　　　同前(後漢書/戒吳漢)¶
成都十餘萬衆不可輕也但堅據廣都待其來攻勿與¶
爭鋒若不敢來公轉營迫之須其力疲乃可擊也¶
　　　讓吳漢¶
比敕公千條萬端何意臨事勃亂既輕敵深入又與尚¶
别營事有緩急不復相及賊若出兵綴公與大衆攻尚¶
<pb:KR4h0122_WYG_001-18b>¶
尚破公即敗矣幸無它者急引兵還廣都(後漢/書)¶
　　　同前(漢紀/)¶
如述兵連綴副營副營破即公營亦破矣恐公不能自¶
還還自天也幸尚無他者急還廣都¶
　　　報吳漢¶
公還廣都甚得其宜述必不敢略尚而擊公也若先攻¶
尚公從廣都五十里悉步騎赴之適當值其危困破之¶
必矣(後漢/書)¶
<pb:KR4h0122_WYG_001-19a>¶
　　　讓劉尚¶
　　　　(漢既破述述死乃夷述妻子盡滅公孫氏縱/兵大掠焚述宫室帝聞之怒以譴漢又讓尚)¶
城降三日吏人從服孩兒老母口以萬數一旦放兵縱¶
火聞之可為酸鼻尚宗室子孫嘗更吏職何忍行此仰¶
視天俯視地觀放麑啜羮二者孰仁良失斬將弔人之¶
義也(後漢/書)¶
　　　同前(漢紀作讓/吳漢等)¶
城中老母嬰兒口以萬數兵火大縱可為酸痛甚違古¶
<pb:KR4h0122_WYG_001-19b>¶
人弔民之義公等戴天履地何忍行此邪¶
　　　賜陳俊璽書(俊字子昭南陽西鄂人為/彊弩大將軍封祝阿侯)¶
　　　　(俊為太山太守行大將軍事張步畔還瑯琊/俊追討斬之帝美其功詔得專征青徐賜俊)¶
　　　　(璽書俊撫貧弱表/有義百姓歌之)¶
將軍元勲大著威震青徐兩州有警得專征之(華嶠後/漢書○)¶
(漢紀實/得征之)¶
　　　報陳俊詔¶
　　　　(俊守太山數上書自/請願奮擊隴蜀詔報)¶
<pb:KR4h0122_WYG_001-20a>¶
東州新平大將軍之功也負海猾夏盜賊之處國家以¶
為重憂且勉鎮撫之(後漢/書)¶
　　　勞蓋延詔書(延字巨卿漁陽要陽人/為虎牙將軍封安平侯)¶
　　　　(龎萌為人婉順上親愛之嘗對諸將曰可以/托六尺之孤寄百里之命龎萌是矣使為平)¶
　　　　(狄將軍與蓋延俱定梁楚地爭權遂勒兵/反攻延延與戰破之詔書勞延又詔諸將)¶
龎萌一夜反畔相去不逺營壁不堅殆令人齒欲相擊¶
而將軍聞之夜告臨淮楚國有不可動之節吾甚美之¶
(東觀漢記○續漢書云殆令唇齒欲相擊○按范曄後/漢書蓋延傳云萌攻殺楚郡太守引軍襲敗延僅而獲)¶
<pb:KR4h0122_WYG_001-20b>¶
(免與東觀漢記不同/資治通鑑從范書)¶
　　　詔諸將¶
吾嘗於衆人中言萌可為社稷臣將軍等得無笑吾言¶
老賊當族其勵兵馬㑹睢陽(漢紀/)¶
　　　報耿純制書(純見/後)¶
　　　　(純封髙陽侯建武六年令諸侯就國純上書/自陳前在東郡案誅涿郡太守朱英親屬今)¶
　　　　(國屬涿純不自安制書/報之乃更封為東光侯)¶
侯前奉公行法朱英久吏曉知義理何時當以公事相¶
<pb:KR4h0122_WYG_001-21a>¶
是非然受堯舜之罰者不能愛已也己更擇國土令侯¶
無介然之憂(續漢/書)¶
　　　詔耿況(弇兄況建武四年封隃糜侯與弟舒攻/彭寵五年寵死帝使光禄大夫樊寵詔)¶
　　　　(況/)¶
惟況功大不宜監察從事邊郡寒苦不足久居其詣行¶
在所(袁崧後/漢書)¶
　　　王梁為濟南太守詔(梁數戰有功徴入為河南/尹穿渠引榖水注洛陽城)¶
　　　　(下東冩鞏川及渠成而水不流/有司劾奏梁上書乞骸骨下詔)¶
<pb:KR4h0122_WYG_001-21b>¶
梁前將兵征伐衆人稱賢故擢典京師建議開渠為人¶
興利旅力既愆迄無成功百姓怨讟談者讙譁雖蒙寛¶
宥猶執謙退君子成人之美其以梁為濟南太守¶
　　　賜竇融璽書(融見/後)¶
　　　　(融為張掖屬國都尉河西翕然歸之衆推融/行河西五郡大將軍事融遥聞光武即位以)¶
　　　　(河西隔逺未能自通隗囂使張𤣥説融當各/據土宇與隴蜀合從髙可為六國下不失為)¶
　　　　(尉佗融決策東向遣使劉鈞奉書獻馬先是/帝欲招融以逼囂述亦發使遺融書遇鈞於)¶
　　　　(道帝見歡甚乃遣令還因授融為凉州牧璽/書既至河西咸驚以為天子明見萬里之外)¶
<pb:KR4h0122_WYG_001-22a>¶
　　　　(網羅張/𤣥之情)¶
制詔行河西五郡大將軍事屬國都尉勞鎮守邊五郡¶
兵馬精彊倉庫有蓄民庶殷富外則折挫羌胡内則百¶
姓蒙福威德流聞虚心相望道路隔塞邑邑何己長史¶
所奉書獻馬悉至深知厚意今益州有公孫子陽天水¶
有隗將軍方蜀漢相攻權在將軍舉足左右便有輕重¶
以此言之欲相厚豈有量哉諸事具長史所見將軍所¶
知王者迭興千載一㑹遂欲立桓文輔微國當勉卒功¶
<pb:KR4h0122_WYG_001-22b>¶
業欲三分鼎足連衡合從亦宜以時定天下未并吾與¶
爾絶域非相吞之國今之議者必有任囂效尉佗制七¶
郡之計王者有分土無分民自適已事而己今以黄金¶
二百斤賜將軍便宜輒言¶
　　　封竇融詔(建武八年西征隗囂融率五郡太守/及羌虜等㑹帝髙平共進軍囂衆大)¶
　　　　(潰城邑皆降下詔封/融○東觀漢記載詔)¶
行河西五郡大將軍凉州牧張掖屬國都尉竇融執志¶
忠孝扶微救危仇疾反虜隗囂率勵五郡精兵羌胡畢¶
<pb:KR4h0122_WYG_001-23a>¶
集兵不血刃而虜土崩瓦解功既大矣篤意分明斷之¶
不疑吾甚嘉之其以六安豐陽原蓼安風凡四縣封融¶
為安豐侯¶
　　　詔報竇融¶
　　　　(融率弟友等攻隗囂大破之帝封融為安豐/侯弟友為顯親侯悉遣西還所鎮融以兄弟)¶
　　　　(並受爵位久專方面懼不/自安數上書求代詔報之)¶
吾與將軍如左右手耳數執謙退何不曉人意勉循士¶
民無擅離部曲(無一/作莫)¶
<pb:KR4h0122_WYG_001-23b>¶
　　　詔竇融¶
　　　　(融入朝拜冀州牧遷大司空數辭讓後朝罷/逡巡席後帝知欲有讓遂使左右傳出它日)¶
　　　　(㑹見迎乃詔融/融不敢重陳謝)¶
日者知公欲讓職還土故命公暑熱且自便今相見宜¶
論他事勿得復言¶
　　　封卓茂詔(茂西漢末為密令教化大行光武初/即位先訪求茂下詔○漢官儀作䇿)¶
前宻令卓茂束身自脩執節淳固誠能為人所不能為¶
夫名冠天下當受天下重賞故武王誅紂封比干之墓¶
<pb:KR4h0122_WYG_001-24a>¶
表商容之閭今以茂為太傅封褒德侯食邑二千户賜¶
几杖車馬衣一襲絮五百斤(東觀記續漢書/並作封宣德侯)¶
　　　賜侯霸璽書(霸字君房河南宻人/為大司徒封關内侯)¶
　　　　(霸薦前梁令閻揚揚素有譏議帝嘗嫌之既/見霸奏疑其有姦大怒賜霸璽書使馮勤奉)¶
　　　　(䇿至司徒府勤還陳霸本/意申釋事理帝意稍解)¶
崇山幽都何可偶黄鉞一下無處所欲以身試法邪將¶
殺身以成仁邪(後漢/書)¶
　　　封諡侯霸詔(霸為大司徒薨上傷惜臨弔/詔封霸為則郷侯諡曰哀)¶
<pb:KR4h0122_WYG_001-24b>¶
惟霸積善之德久而益彰清潔之操白首彌厲漢之舊¶
制丞相拜日封為列侯頃以軍旅暴露功臣未受國邑¶
録忠臣之心不欲先饗其寵故未爵命其追爵諡霸使¶
襲其後(後漢/紀)¶
　　　賜侯將軍¶
卿歸田里曷不令妻子從將軍老矣夜卧誰為搔背痒¶
也¶
　　　除大司空杜林子喬為郎詔(建武二/十三年)¶
<pb:KR4h0122_WYG_001-25a>¶
公侯子孫必復其始賢者之後宜宰城邑其以喬為丹¶
水長¶
　　　迎拜鮑永詔(永出為東海相坐度田事/不實被徴詔書迎拜永)¶
君晨夜冒犯霜露精神亦己勞矣以君帷幄近臣其以¶
永為兖州牧(東觀/漢記)¶
　　　張况為闗長詔(况族姊為光武皇考妣遷涿郡/太守以老乞身後詔問起居如)¶
　　　　(故復以為常山闗長/為赤眉所攻戰死)¶
家人居不足贍且以一縣自養(東觀/漢記)¶
<pb:KR4h0122_WYG_001-25b>¶
　　　貰御史罪制詔(延陳留東昏人為郡督郵光武/東巡從駕到魯城門小不容羽)¶
　　　　(蓋帝怒使撻侍御史延引咎以/為罪在督郵有感帝意乃制詔)¶
以陳留督郵虞延故貰御史罪¶
　　　賜丁邯詔(邯有髙節拜汾陰令遷漢中太守妻/弟為公孫述將收妻送南鄭獄免冠)¶
　　　　(徒跣自/謝帝詔)¶
漢中太守妻乃繫南鄭獄誰當搔其背垢者懸牛頭賣¶
馬脯盜跖行孔子語以邯服罪且邯一妻冠履勿謝(三/輔)¶
(決録/注)¶
<pb:KR4h0122_WYG_001-26a>¶
　　　賜張堪詔(東觀/漢記)¶
平陽丞李善稱故令范遷於張堪令人面熱汗出其賜¶
堪新繒百匹以表亷吏¶
　　　褒牛牢詔(高士傳牢字君直為光武布衣交及/帝即位徴牢稱疾不至下詔州郡每)¶
　　　　(就家存/問不荅)¶
朕幼交牛君真清高士也恒有疾州郡之官者常親到¶
家致意焉¶
　　　詔郭伋(伋為潁川太守/辭官光武詔)¶
<pb:KR4h0122_WYG_001-26b>¶
郡得賢能太守去帝城不逺河潤九里冀京師并蒙其¶
福也¶
　　　報劉興書¶
　　　　(興為代郡太守將數百騎攻賈覽上狀檄至/光武知其必敗報興書書到興已為覽所殺)¶
　　　　(長史以為國家/坐知千里也)¶
欲復進兵恐失其頭首也(東觀/漢記)¶
　　　報匈奴詔(建武二十八年匈奴遣使詣/闕貢馬及裘乞和親帝乃報)¶
單于國内虚耗貢物裁以通禮何必馬裘今贈繒五百¶
<pb:KR4h0122_WYG_001-27a>¶
匹斬馬劒一¶
　　　報鄯善王書¶
　　　　(建武中車師鄯善焉耆等十八國迫於匈奴/俱遣子入侍願得都護天子以中國初定北)¶
　　　　(邊未服皆選其侍子而匈奴攻擊益甚鄯善/王復上書因報之於是鄯善車師復附匈奴)¶
今使者大兵未能得出如諸國力不從心東西南北自¶
在也¶
　　　遺詔(中元二年/二月帝崩)¶
朕無益百姓皆如孝文皇帝制度務從約省刺史二千¶
<pb:KR4h0122_WYG_001-27b>¶
石長吏皆無離城郭無遣吏及因郵奏¶
　　　建元元年鼎銘(小篆書三足髙/九尺其文曰)¶
定天下萬物伏(鼎錄/)¶
　　　即位祝文¶
皇天上帝后土神祇眷顧降命屬秀黎元為人父母秀¶
不敢當羣下百辟不謀同辭咸曰王莽簒位秀發憤興¶
兵破王尋王邑於昆陽誅王郎銅馬於河北平定天下¶
海内蒙恩上當天地之心下為元元所歸䜟記曰劉秀¶
<pb:KR4h0122_WYG_001-28a>¶
發兵捕不道卯金脩徳為天子秀猶固辭至于再至于¶
三羣下僉曰皇天大命不可稽留敢不敬承(祭祀志告/天文曰皇)¶
(天上帝后土神祇睠顧降命屬秀黎元為民父母秀不/敢當羣下百僚不謀同辭咸曰王莽簒弑竊位秀發憤)¶
(興義兵破王邑百萬衆於昆陽誅王郎銅馬赤眉青犢/賊平定天下海内䝉恩上當天心下為元元所歸䜟記)¶
(曰劉秀發兵捕不道卯金脩德為天子秀猶固辭至/于再至于三羣下曰皇天大命不可稽留敢不敬承)¶
　　　告祠高廟文(中元元年冬十/月使司空告祠)¶
高皇帝與羣臣約非劉氏不王吕太后賊害三趙專王¶
吕氏賴社稷之靈禄産伏誅天命幾墜危朝更安吕太¶
<pb:KR4h0122_WYG_001-28b>¶
后不宜配食髙廟同祧至尊薄太后母德慈仁孝文皇¶
帝賢明臨國子孫賴福延祚至今其上薄太后尊號曰¶
髙皇后配食地祇遷吕太后廟主于園四時上祭¶
　　　諸將奏上尊號(光武為蕭王北擊尤來諸賊連/破之還從薊至中山諸將奏請)¶
　　　　(即尊位不聽行至鄗潁川人彊華奉赤伏符/曰劉秀發兵捕不道四夷雲集龍鬬野四七)¶
　　　　(之際火為主羣臣因/復奏於是即位于鄗)¶
漢遭王莽宗廟廢絶豪傑憤怒兆人塗炭王與伯升首¶
舉義兵更始因其資以據帝位而不能奉承大統敗亂¶
<pb:KR4h0122_WYG_001-29a>¶
綱紀盜賊日多羣生危蹙大王初征昆陽王莽自潰後¶
拔邯鄲北州弭定參分天下而有其二跨州據土帶甲¶
百萬言武力則莫之敢抗論文德則無所與辭臣聞帝¶
王不可以久曠天命不可以謙拒惟大王以社稷為計¶
萬姓為心¶
　　　羣臣復上奏¶
受命之符人應為大萬里合信不議同情周之白魚曷¶
足比焉今上無天子海内淆亂符瑞之應昭然著聞宜¶
<pb:KR4h0122_WYG_001-29b>¶
答天神以塞羣望¶
　　　羣臣奏言嘉瑞(中元元年夏京師醴泉出赤草/生郡國頻上甘露羣臣上奉帝)¶
　　　　(自謙無/德不納)¶
地祇靈應而朱草萌生孝宣帝每有嘉瑞輒以改元神¶
雀五鳯甘露黄龍列為年紀蓋以感致神祇表彰德信¶
是以化致升平稱為中興今天下清寜靈物仍降陛下¶
情存損挹推而不居豈可使祥符顯慶沒而無聞宜令¶
太史撰集以傳來世¶
<pb:KR4h0122_WYG_001-30a>¶
　　明帝(諱莊初名陽光武第四子封東海王以母陰/皇后立為皇太子在位十八年廟曰顯宗)¶
　　　即位詔(中元二年二月/即位四月下詔)¶
予末小子奉承聖業夙夜震畏不敢荒寜先帝受命中¶
興德侔帝王協和萬邦假于上下懷柔百神惠於鰥寡¶
朕承大運繼體守文不知稼穡之艱難懼有廢失聖恩¶
遺戒顧重天下以元元為首公卿百僚將何以輔朕不¶
逮其賜天下男子爵人二級三老孝悌力田人三級爵¶
過公乗得移與子若同産同産子及流人無名數欲自¶
<pb:KR4h0122_WYG_001-30b>¶
占者人一級鰥寡孤獨篤癃粟人十斛其㢮刑及郡國¶
徒在中元元年四月己卯赦前所犯而後捕繫者悉免¶
其刑又邊人遭亂為内郡人妻在己夘赦前一切遣還¶
邊恣其所樂中二千石下至黄綬貶秩贖論者悉皆復¶
秩還贖方今上無天子下無方伯若涉淵水而無舟楫¶
夫萬乘至重而壯者慮輕實賴有德左右小子高宻侯¶
禹元功之首東平王蒼寛博有謀並可以受六尺之托¶
臨大節而不橈其以禹為太傅蒼為驃騎將軍太尉憙¶
<pb:KR4h0122_WYG_001-31a>¶
告謚南郊司徒訢奉安梓宫司空魴將校復土其封憙¶
為節鄉侯訢為安鄉侯魴為楊邑侯(後漢紀云懼有廢/失以墮先業禹為)¶
(太傅下云進見/東向以昭殊禮)¶
　　　戒春節詔(二年十/二月)¶
方春戒節人以耕桑其敇有司務順時氣使無煩擾天¶
下亡命殊死以下聽得贖論死罪入縑二十匹右趾至¶
髠鉗城旦舂十匹完城旦舂至司冦作三匹其未發覺¶
詔書到先自告者半入贖今選舉不實邪佞未去權門¶
<pb:KR4h0122_WYG_001-31b>¶
請託殘吏放手百姓愁怨情無告訴有司明奏罪名並¶
正舉者又郡縣每因徴發輕為姦利詭責羸弱先急下¶
貧其務在均平無令枉刻¶
　　　宗祀光武皇帝詔(永平二年正月宗祀光武皇/帝於明堂使尚書令持節詔)¶
　　　　(驃騎將/軍三公)¶
今令月吉日宗祀光武皇帝於明堂以配五帝禮備法¶
物樂和八音詠祉福舞功德其班時令敇羣后事畢升¶
靈臺望元氣吹時律觀物變羣僚藩輔宗室子孫衆郡¶
<pb:KR4h0122_WYG_001-32a>¶
奉計百蠻貢職烏桓濊貊咸來助祭單于侍子骨都侯¶
亦皆陪位斯固聖祖功德之所致也朕以闇陋奉承大¶
業親執圭璧恭祀天地仰惟先帝受命中興撥亂反正¶
以寜天下封泰山建明堂立辟雍起靈臺恢𢎞大道被¶
之八極而𦙍子無成康之質羣臣無吕旦之謀盥洗進¶
爵踧踖惟慙素性頑鄙臨事益懼故君子坦蕩蕩小人¶
長戚戚其令天下自殊死己下謀反大逆皆赦除之百¶
僚師尹其勉脩厥職順行時令敬若昊天以綏兆人¶
<pb:KR4h0122_WYG_001-32b>¶
　　　幸辟雍行養老禮詔(二年冬/十月)¶
光武皇帝建三朝之禮而未及臨饗眇眇小子屬當聖¶
業間暮春吉辰初行大射令月元日復踐辟雍尊事三¶
老兄事五更安車輭輪供綏執授侯王設醬公卿饌珍¶
朕親袒割執爵而酳祝哽在前祝噎在後升歌鹿鳴下¶
管新宫八佾具脩萬舞於庭朕固薄德何以克當易陳¶
負乘詩刺彼己永念慙疚無忘厥心三老李躬年耆學¶
明五更桓榮授朕尚書詩曰無德不報無言不酬其賜¶
<pb:KR4h0122_WYG_001-33a>¶
榮爵闗内侯食邑五千户三老五更皆以二千石禄養¶
終厥身其賜天下三老酒人一石肉四十斤有司其存¶
耆耋恤幼孤惠鰥寡稱朕意焉¶
　　　督農詳刑詔(三年/正月)¶
朕奉郊祀登靈臺見史官正儀度夫春者嵗之始也始¶
得其正則三時有成比者水旱不節邊人食寡政失於¶
上人受其咎有司其勉順時氣勸督農桑去其螟蜮以¶
及蝥賊詳刑慎罰明察單辭夙夜匪懈以稱朕意¶
<pb:KR4h0122_WYG_001-33b>¶
　　　日食詔(三年八月壬申/晦日有食之)¶
朕奉承祖業無有善政日月薄蝕彗孛見天水旱不節¶
稼穡不成人無宿儲下生愁墊雖夙夜勤思而智能不¶
逮昔楚莊無灾以致戒懼魯哀禍大天不降譴今之動¶
變儻尚可救有司勉思厥職以匡無德古者卿士獻詩¶
百工箴諫其言事者靡有所諱(並後/漢書)¶
　　　元旦罷朝賀詔(永平/四年)¶
比來水旱饑饉加有軍旅正旦無陳朝賀之儀(續漢/書)¶
<pb:KR4h0122_WYG_001-34a>¶
　　　籍田詔(四年/二月)¶
朕親耕籍田以祈農事京師冬無宿雪春不燠沐煩勞¶
羣司積精禱求而比再得時雨宿麥潤澤其賜公卿半¶
奉有司勉遵時政務平刑罰¶
　　　優復元氏詔(五年十月帝生於元氏/及幸鄴父老請加優詔)¶
豐沛濟陽受命所由加恩報德適其宜也今永平之政¶
百姓怨結而吏人求復令人愧笑重逆此縣之拳拳其¶
復元氏縣田租更賦六嵗勞賜縣掾史及門闌走卒¶
<pb:KR4h0122_WYG_001-34b>¶
　　　寳鼎詔(六年二月王雒山出寳/鼎獻之朝夏四月下詔)¶
昔禹収九牧之金鑄鼎以象物使人知神姦不逢惡氣¶
遭德則興遷于商周周德既衰鼎乃淪亡祥瑞之降以¶
應有德方今政化多僻何以致兹易曰鼎象三公豈公¶
卿奉職得其理耶太常其以礿祭之日陳鼎於廟以備¶
器用賜三公帛五十匹九卿二千石半之先帝詔書禁¶
人上事言聖而間者章奏頗多浮詞自今若有過稱虚¶
譽尚書皆宜抑而不省示不為諂子蚩也¶
<pb:KR4h0122_WYG_001-35a>¶
　　　日食詔(八年十月壬寅晦日有食之於是/各上封事帝乃以所上班示百官)¶
朕以無德奉承大業而下貽人怨上動三光日食之變¶
其灾尤大春秋圖䜟所謂至譴永思厥咎在予一人羣¶
司勉脩職事極言無諱¶
　　　示百官詔¶
羣僚所言皆朕之過人寃不能理吏黠不能禁而輕用¶
人力繕修宫宇出入無節喜怒過差昔應門失守闗雎¶
刺世飛蓬隨風微子所歎永覽前戒竦然兢懼徒恐薄¶
<pb:KR4h0122_WYG_001-35b>¶
德久而致怠耳¶
　　　大赦詔(十年/四月)¶
昔嵗五榖登衍今茲蠶麥善収其大赦天下方盛夏長¶
養之時蕩滌宿惡以報農功百姓勉務桑稼以備灾害¶
吏敬厥職無令愆墮¶
　　　科禁厚葬詔(十二年/五月)¶
昔曾閔奉親竭歡致養仲尼葬子有棺無槨喪貴致哀¶
禮存寜儉今百姓送終之制競為奢靡生者無擔石之¶
<pb:KR4h0122_WYG_001-36a>¶
儲而財力盡於墳土伏臘無糟糠而牲牢兼於一奠糜¶
破積世之業以供終朝之費子孫饑寒絶命於此豈祖¶
考之意哉又車服制度恣極耳目田荒不耕游食者衆¶
有司其申科禁宜於今者宣下郡國¶
　　　巡行河渠詔(十三年四月汴/渠成行幸滎陽)¶
自汴渠決敗六十餘嵗加頃年以來雨水不時汴流東¶
侵日月益甚水門故處皆在河中漭瀁廣溢莫測圻岸¶
蕩蕩極望不知綱紀今兖豫之人多被水患乃云縣官¶
<pb:KR4h0122_WYG_001-36b>¶
不先人急好興它役又或以為河流入汴幽冀蒙利故¶
曰左隄彊則右隄傷左右俱彊則下方傷宜任水埶所¶
之使人隨髙而處公家息壅塞之費百姓無陷溺之患¶
議者不同南北異論朕不知所從久而不決今既築隄¶
理渠絶水立門河汴分流復其舊迹陶邱之北漸就壤¶
墳故薦嘉玉絜牲以禮河神東過洛汭歎禹之績今五¶
土之宜反其正色濵渠下田賦與貧人無豪右得固其¶
利庶繼世宗瓠子之作¶
<pb:KR4h0122_WYG_001-37a>¶
　　　日食報三公制(十三年十月壬辰晦日有/食之三公免冠自劾制曰)¶
冠履勿劾灾異屢見咎在朕躬憂懼遑遑未知其方將¶
有司陳事多所隱諱使君上壅蔽下有不暢乎昔衞有¶
忠臣靈公得守其位今何以和穆陰陽消伏灾譴刺史¶
太守詳刑理寃存恤鰥孤勉思職焉¶
　　　報上夀制(十七年五月是嵗有甘露芝草神雀/翔集之瑞諸夷遣質入貢公卿百官)¶
　　　　(並集朝堂奉/觴上夀制曰)¶
天生神物以應王者逺人慕化實由有德朕以虚薄何¶
<pb:KR4h0122_WYG_001-37b>¶
以享斯唯髙祖光武聖德所被不敢有辭其敬舉觴太¶
常擇吉日䇿告宗廟其賜天下男子爵人二級三老孝¶
悌力田人三級流人無名數欲占者人一級鰥寡孤獨¶
篤癃貧不能自存者粟人三斛郎從官視事十嵗以上¶
者帛十匹中二千石二千石下至黄綬貶秩奉贖在去¶
年以來皆還贖¶
　　　贖罪詔(十八年/三月)¶
其令天下亡命自殊死已下贖死罪縑三十匹右趾至¶
<pb:KR4h0122_WYG_001-38a>¶
髠鉗城旦舂十匹完城旦至司冦作五匹吏人犯罪未¶
發覺詔書到自告者半入贖¶
　　　禱雨詔(十八年/四月)¶
自春以來時雨不降宿麥傷旱秋種未下政失厥中憂¶
懼而已其賜天下男子爵人二級及流民無名數欲占¶
者人一級鰥寡孤獨篤癃貧不能自存者粟人三斛理¶
寃獄録輕繫二千石分禱五岳四瀆郡界有名山大川¶
能興雲致雨者長吏各絜齊禱請冀蒙嘉澍(並後/漢書)¶
<pb:KR4h0122_WYG_001-38b>¶
　　　尚書詔(應劭漢/官儀)¶
尚書蓋古之納言出納朕命機事不宻則害成可不慎¶
歟¶
　　　謁者詔(荀綽晉百官表注漢用孝亷年/五十威儀端恪為謁者明帝詔)¶
謁者乃堯之尊官所以試舜賔于四門四門穆穆者也¶
昔燕太子使荆軻劫始皇變起兩楹之閒其後謁者持¶
匕首刺腋髙祖偃武行文故易之以板¶
　　　複道詔(東觀漢記明帝行幸諸國敕執金吾/馮魴將緹騎宿𤣥武門複道上疏詔)¶
<pb:KR4h0122_WYG_001-39a>¶
複道多風寒左右老人且病痱多取帷帳東西完塞窻¶
皆令緻宻¶
　　　東海王彊喪事詔(永平元年彊病上疏謝及薨/明帝追惟彊謙儉不欲厚葬)¶
　　　　(以違其意於是特詔中/常侍杜岑及東海傳相)¶
王恭謙好禮以德自終遣送之物務從約省衣足斂形¶
茅車瓦器物減於制以彰王卓爾獨行之志將作大匠¶
留起陵廟¶
　　　東平王蒼為驃騎將軍詔(東觀漢記/明帝詔)¶
<pb:KR4h0122_WYG_001-39b>¶
東平王蒼寛博有謀可以託六尺之孤臨大節而不可¶
奪其以蒼為驃騎將軍¶
　　　東平王蒼歸藩詔(蒼自以至親輔政心不自安/因請歸藩不許永平五年二)¶
　　　　(月詔/許之)¶
東平王比上書願歸藩上將軍印綬謙讓日聞至誠懇¶
惻蓋君子成人之美今其聽焉以驃騎長史為東平王¶
太傅掾吏為中大夫令史為王家郎勿上將軍印綬(後/漢)¶
(紀/)¶
<pb:KR4h0122_WYG_001-40a>¶
　　　手詔東平憲王蒼(蒼光武子為驃騎大將/軍在朝數載多所隆益)¶
　　　　(蒼與諸王朝京師月餘還國帝臨送/歸宫悽然懐思乃遣使手詔國中傳)¶
辭别之後獨坐不樂因就車歸伏軾而吟瞻望永懷實¶
勞我心誦及采菽以増歎息日者問東平王處家何等¶
最樂王言為善最樂其言甚大副是要腹矣今送列侯¶
印十九枚諸王子年五嵗己上能趨拜者皆令帶之(蒼/美)¶
(鬚&KR1046;要帶十圍/故云副是要腹)¶
　　　報中山王焉書(焉光/武子)¶
<pb:KR4h0122_WYG_001-40b>¶
　　　　(諸王來㑹辟雍事畢歸藩詔焉與俱就國/從以虎賁官騎焉上書辭讓顯宗報曰)¶
凡諸侯出境必備左右故夾谷之㑹司馬以從今五國¶
各官騎百人稱娖前行皆北軍胡騎便兵善射弓不空¶
發中必決眥夫有文事必有武備所以重藩職也王其¶
勿辭(稱娖猶/言齊整)¶
　　　制詔楚王英母許太后(英光/武子)¶
　　　　(英與漁陽王平等造作圖書有逆謀徙丹陽/自殺帝遣使弔祠以諸侯禮葬遣中黄門占)¶
　　　　(護其妻子悉出官屬無/辭語者制詔許太后)¶
<pb:KR4h0122_WYG_001-41a>¶
國家始聞楚事幸其不然既知審實懷用悼灼庶欲宥¶
全王身令保卒天年而王不念顧太后竟不自免此天¶
命也無可奈何太后其保養幼弱勉強飲食諸許願王¶
富貴人情也已詔有司出其有謀者令安田宅(並後/漢書)¶
　　　鄧禹進太傅䇿書(漢官儀顯宗即位拜禹太/傅進見東面甚蒙尊寵)¶
髙宻侯鄧禹元功之首其以禹為太傅¶
　　　封陰興諸子詔(興為光烈皇后同母弟累辭封/爵建武末卒永平元年詔封其)¶
　　　　(子/)¶
<pb:KR4h0122_WYG_001-41b>¶
故侍中衞尉闗内侯興典領禁兵從平天下當以軍功¶
顯受封爵又諸舅比例應蒙恩澤興固讓安平里巷輔¶
導朕躬有周昌之直在家行孝有曾閔之行不幸早卒¶
朕甚傷之賢者子孫宜加優異其以汝南之鮦陽封興¶
子慶為鮦陽侯慶弟博為㶏強侯博弟員丹並為郎(後/漢)¶
(書/)¶
　　　賜桓榮爵詔(永平/二年)¶
五更桓榮以尚書教朕十有餘年周頌曰日就月將視¶
<pb:KR4h0122_WYG_001-42a>¶
我顯德又曰無德不報其賜榮爵闗内侯食邑五千户¶
(後漢/紀)¶
　　　舉姜詩大孝詔(廣漢姜詩事母以大孝稱永平/三年察孝㢘明帝詔拜郎中)¶
大孝入朝凡諸舉者一聽平之¶
　　　封馮魴為楊邑侯詔(永平十/四年)¶
執金吾魴侍衞歴年數進忠言其還爵土封為楊邑侯¶
(後漢紀○玉海引東觀漢記詔曰馮魴以/忠孝出入八年數進忠言正諫賜以玉玦)¶
　　　案驗鄹令詔(㑹稽典録鄭𢎞為鄹令永平十五/年蝗發泰山郡國被害過鄹不集)¶
<pb:KR4h0122_WYG_001-42b>¶
　　　　(郡以狀上詔書以/為不然按驗如言)¶
朕自治京師尚不能禳蝗鄹令何人而令消弭遣按驗¶
之¶
　　　詔竇固(永平十六年奉車都尉竇固出擊匈奴/以班超為假司馬攻破北虜納質鄯善)¶
　　　　(固具上超功效并求更選使使/西域帝壯超節詔固超因受使)¶
吏如班超何故不遣而更選乎今以超為軍司馬令遂¶
前功¶
　　　詔班固(固見/後)¶
<pb:KR4h0122_WYG_001-43a>¶
　　　　(永平十七年明帝召固與賈逵傅毅等詣雲/龍門持奏始皇本紀問太史遷下贊語中寧)¶
　　　　(有非耶固具對素聞知狀帝復與/詔固因撰典引引堯事以述漢德)¶
司馬遷著書成一家言揚名後世至以身陷刑之故反¶
微文刺譏貶損當世非誼士也司馬相如洿行無節但¶
有浮華之詞不周於用至於疾病而遺忠主上求取其¶
書竟得頌述功德言封禪事忠臣效也至是賢遷逺矣¶
(班固/典引)¶
　　　䘏比銅鉗詔(燒何羌豪有婦人比銅鉗者年百/餘嵗多智筭為種人所信向時為)¶
<pb:KR4h0122_WYG_001-43b>¶
　　　　(盧水胡所擊乃將其衆來依郡縣種人有犯/法者臨羌長収繫誅殺之明帝初即位憐而)¶
　　　　(下/詔)¶
昔桓公伐戎而無仁惠故春秋貶曰齊人今國家無德¶
恩不及逺羸弱何辜而當并命夫長平之暴非帝者之¶
功咎由太守長吏妄加殘戮比銅鉗尚生者所在致醫¶
藥養視令招其種人若欲歸故地者厚遣送之其小種¶
若束手自詣欲効功者皆除其罪若有逆謀為吏所&KR3949;¶
而獄狀未斷悉以賜有功者(後漢/書)¶
<pb:KR4h0122_WYG_001-44a>¶
　　　書板(東觀漢記永平十三年上耕籍田畢賜觀/者食有一諸生前舉手曰善哉文王之遇)¶
　　　　(太公也上/書板曰)¶
生非太公予亦非文王也¶
　　　有司上明帝廟號樂舞奏(制曰/可)¶
孝明皇帝聖德淳茂劬勞日昃身御浣衣食無兼珍澤¶
臻四表逺人慕化僬僥儋耳欵塞自至克伐鬼方開道¶
西域威靈廣被無思不服以烝庶為憂不以天下為樂¶
備三雍之教躬養老之禮作登歌正雅樂博貫六藝不¶
<pb:KR4h0122_WYG_001-44b>¶
舍晝夜聰明淵塞著在圖䜟至德所感通於神明功烈¶
光於四海仁風行於千載而深執謙謙自稱不德無起¶
寢廟埽地而祭除日祀之法省送終之禮遂藏主於光¶
烈皇后更衣别室天下聞之莫不悽愴陛下至孝烝烝¶
奉順聖德臣愚以為更衣在中門之外處所殊别宜尊¶
廟曰顯宗其四時禘祫於光武之堂間祀悉還更衣共¶
進武德之舞如孝文皇帝祫祭髙廟故事(後漢/書)¶
　東漢文紀巻一¶
