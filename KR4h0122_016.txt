# -*- mode: mandoku-view; -*-
#+TITLE: 東漢文紀
#+DATE: 2015-08-25 00:38:41.181287
#+PROPERTY: ID KR4h0122
#+PROPERTY: BASEEDITION WYG    
#+PROPERTY: JUAN 卷十六
<pb:KR4h0122_WYG_016-1a>¶
欽定四庫全書¶
　東漢文紀巻十六　　　　明　梅鼎祚　編¶
　　楊秉(字叔節震中/子厯拜太尉)¶
　　　諫桓帝微行書(秉遷侍中尚書帝時微行私過/幸河南尹梁𦙍府舍是日大風)¶
　　　(晝昏秉疏/諫不納)¶
臣聞瑞由德至災應事生傳曰禍福無門唯人自召天¶
不言語以災異譴告是以孔子迅雷風烈必有變動詩¶
云敬天之威不敢驅馳王者至尊出入有常警蹕而行¶
<pb:KR4h0122_WYG_016-1b>¶
靜室而止自非郊廟之事則鑾旗不駕故詩稱自郊徂¶
宫易曰王假有廟致孝享也諸侯如臣之家春秋尚列¶
其誡況以先王法服而私出槃游降亂尊卑等威無序¶
侍衛守空宫紱璽委女妾設有非常之變任章之謀上¶
負先帝下悔靡及臣奕世受恩得備納言又以薄學充¶
在講勸特蒙哀識見照日月恩重命輕義使士死敢憚¶
摧折畧陳其愚¶
　　　論吏職奏(延熹五年秉為太尉時宦官方熾任/人及子弟為官競為貪淫秉與司空)¶
<pb:KR4h0122_WYG_016-2a>¶
　　　　(周景上言於是秉條劾牧守/以下五十餘人天下肅然)¶
内外吏職多非其人自頃所徵皆特拜不試致盜竊縱¶
恣怨訟紛錯舊典中臣子弟不得居位秉執而今枝葉¶
賔客布列職署或年少庸人典據守宰上下忿患四方¶
愁毒可遵用舊章退貪殘塞災謗請下司𨽻校尉中二¶
千石城門五營校尉北軍中候各實竅所部應當斥罷¶
自以狀言三府廉察有遺漏續上¶
　　　計吏留拜奏(時郡國計吏多留拜/為郎秉上言從之)¶
<pb:KR4h0122_WYG_016-2b>¶
三署見郎七百餘人帑臧空虛浮食者衆而不良守相¶
欲因國為池澆濯釁穢宜絶横拜以塞覬覦之端(杜氏/通典)¶
(載秉疏云先王建國順天制官太微積星名為郎/位入奉宿衛出牧百姓按此必前奏首語也附此)¶
　　　諫南巡除拜疏¶
臣聞先王建國順天制官太微積星名為郎位入奉宿¶
衛出牧百姓臯陶誡虞在於官人頃者道路拜除恩加¶
豎𨽻爵以貨成化由此敗所以俗夫巷議白駒逺逝穆¶
穆清朝逺近莫觀宜割不忍之恩以斷求欲之路¶
<pb:KR4h0122_WYG_016-3a>¶
　　　劾益州刺史侯參奏(秉劾中常侍侯覽弟參取/受罪臧累億徵詣廷尉道)¶
　　　　(自殺因奏覽及中常侍/具瑗帝免覽官削瑗國)¶
牂牁男子張攸居為富室參横加非罪云造訛言殺攸¶
家八人沒入廬宅又與同郡諸生李元之官共飲酒醉¶
飽之後戱故相犯誣言有淫慝之罪應時捶殺以人臣¶
之勢行桀紂之態傷和逆理痛感天地宜當糺持以謝¶
一州¶
　　　劾中常侍侯覽及具瑗奏¶
<pb:KR4h0122_WYG_016-3b>¶
臣按國舊典宦豎之官本在給使省闥司昏守夜而今¶
猥受過寵執政操權其阿䛕取容者則因公褒舉以報¶
私惠有忤逆於心者必求事中傷肆其凶忿居法王公¶
富擬國家飲食極肴饍僕妾盈紈素雖季氏專魯穰侯¶
擅秦何以尚兹按中常侍侯覽弟參貪殘元惡自取禍¶
滅覽固知釁重必有自疑之意臣愚以為不宜復見親¶
近昔懿公刑邴歜之父奪閻職之妻而使二人參乘卒¶
有竹中之難春秋書之以為至戒葢鄭詹來而國亂四¶
<pb:KR4h0122_WYG_016-4a>¶
佞放而衆服以此觀之容可近乎覽宜急屏斥投畀有¶
虎若斯之人非恩所宥請免官送歸本郡¶
　　　尚書詰責對(延熹三年秉徵拜河南尹初中常/侍單超弟匡為濟隂太守坐臧罪)¶
　　　　(論賂客任方刺兖州從事衛羽及捕得方囚/繫洛陽匡密令方等突獄亡走尚書召詰責)¶
　　　　(秉對竟輸/作左校)¶
春秋不誅黎比而魯多盜方等無狀釁由單匡刺執法¶
之吏害奉公之臣復命令得逃竄寛縱罪身元惡大憝¶
終為國害乞檻車徵匡考覈其事則姦慝蹤緒必可立¶
<pb:KR4h0122_WYG_016-4b>¶
得¶
　　周景(汝南人厯/司空太尉)¶
　　　議徵楊秉韋著疏(秉為河南尹坐事輸作左校/赦歸㑹徵秉及處士韋著稱)¶
　　　　(疾不至有司劾大不敬請正罪尚書令周景/與尚書邊韶議奏於是重徵乃到拜太常)¶
秉儒學侍講常在謙虛著隱居行義以退讓為節俱徵¶
不至誠違側席之望然逶迤退食足抑茍進之風夫明¶
王之世必有不召之臣聖朝𢎞養宜用優游之禮可告¶
在所屬喻以朝廷恩意如遂不至詳議其罰¶
<pb:KR4h0122_WYG_016-5a>¶
　　朱穆(字公叔尚書令暉之孫梁冀/薦為侍御史為冀州刺史)¶
　　　奏記大將軍梁冀¶
　　　　(冀辟穆典兵甚親任及桓帝即位順烈太后/臨朝穆以冀埶地親重望有以扶持王室因)¶
　　　　(推災異奏記以勸戒之明年劉鮪等謀立清/河王又黄龍二見沛國冀無術學遂以穆龍)¶
　　　　(戰之言/為應)¶
穆伏念明年丁亥之歲刑德合於乾位易經龍戰之㑹¶
其文曰龍戰于野其道窮也謂陽道將勝而隂道負也¶
今年九月天氣鬱冒五位四候連失正氣此互相明也¶
<pb:KR4h0122_WYG_016-5b>¶
夫善道屬陽惡道屬隂若脩正守陽摧折惡類則福從¶
之矣穆每事不逮所好惟學傳受於師時有可試願將¶
軍少察愚言申納諸儒而親其忠正絶其姑息專心公¶
朝割除私欲廣求賢能斥逺佞惡夫人君不可不學當¶
以天地順道漸漬其心宜為皇帝選置師傅及侍講者¶
得小心忠篤敦禮之士將軍與之俱入參勸講授師賢¶
法古此猶倚南山坐平原也誰能傾之¶
　　　密奏記梁冀(范書接前篇/漢紀附記)¶
<pb:KR4h0122_WYG_016-6a>¶
　　　　(穆意欲言宦官恐冀漏泄復附以密記乃請/种暠為從事中郎薦欒巴議郎舉穆侍御史)¶
今年夏月暈房星明年當有小戹宜急誅姦臣為天下¶
所怨毒者以塞災咎議郎大夫之位本以式序儒術高¶
行之士今多非其人九卿之中亦有乖其任者惟將軍¶
察焉(後漢/書)¶
　　　又奏記¶
　　　　(冀驕暴不悛朝野嗟毒穆時舉高第為侍/御史以故吏懼其釁積招禍復奏記諫之)¶
古之明君必有輔德之臣規諫之官下至器物銘書成¶
<pb:KR4h0122_WYG_016-6b>¶
敗以防遺失故君有正道臣有正路從之如升堂違之¶
如赴壑今明將軍地有申伯之尊位為羣公之首一日¶
行善天下歸仁終朝為惡四海傾覆頃者官人俱匱加¶
以水蟲為害京師諸官費用增多詔書發調或至十倍¶
各言官無見財皆當出民㮄掠割剝疆令充足公賦既¶
重私歛又深牧守長吏多非德選貪聚無厭遇人如虜¶
或絶命於箠楚之下或自賊於迫切之求又掠奪百姓¶
皆託之尊府遂令將軍結怨天下吏人酸毒道路歎嗟¶
<pb:KR4h0122_WYG_016-7a>¶
昔秦政煩苛百姓土崩陳勝奮臂一呼天下鼎沸而面¶
䛕之臣猶言安耳諱惡不悛卒至亡滅永和之末綱紀¶
少㢮頗失人望四五歲耳而財空戸□下有離心馬免¶
之徒乘敝而起荆揚之間㡬成大患幸賴順烈皇后初¶
政清静内外同力僅乃討定今百姓戚戚困于永和内¶
非仁愛之心可得容忍外非守國之計所宜久安也夫¶
將相大臣均體元首共輿而馳同舟而濟輿傾舟覆患¶
實共之豈可以去明即昧履危自安主孤時困而莫之¶
<pb:KR4h0122_WYG_016-7b>¶
䘏乎宜時易宰守非其人者減省第宅園池之費拒絶¶
郡國諸所奉送内以自明外解人惑使挾姦之吏無所¶
依託司察之臣得盡耳目憲度既張逺邇清一則將軍¶
身尊事顯德燿無窮天道明察無言不信惟垂省覽(後/漢)¶
(書○人通鑑作/民馬免作馬勉)¶
　　　同前(漢紀/)¶
今宦官俱用螽水為害而京師之費十倍於前河内一¶
郡嘗調縑素綺縠纔八萬餘匹今乃十五萬匹官無見¶
<pb:KR4h0122_WYG_016-8a>¶
錢皆出於民民多流亡皆虛張戸口戸口既少而無貲¶
者多當復割剝公賦重斂二千石長吏遇民如虜或賣¶
用田宅或絶命捶楚大小無聊朝不保暮又有浮游之¶
人稱矯賈販不良長吏望為驅使令家人詐乘其勢此¶
類交錯不可分别輒以託名尊府結怨取譏昔秦之末¶
不恤四方近親市人數如此故以為安穩一旦瓦解陳¶
項並起至於土崩近永和之末人有離心興徒發使不¶
復應命懷糧廩兵云當向離幸賴順烈皇后初政清静¶
<pb:KR4h0122_WYG_016-8b>¶
乃獲安寧今民心事勢復更戚戚困於永和撫安之急¶
誠在大將軍先易二千石長吏非其人者廬第園池之¶
作距絶州郡貢獻内以明巳外以解人之厄今日行之¶
則今日從矣¶
　　　又奏記¶
　　　　(冀既貪放復納賂遺承事國家左右宦者通/為姦利任其賔客子弟為刺史二千石穆又)¶
　　　　(奏記冀報書其言/雖切然不甚罪也)¶
大將軍内有貴親之固外有功業之重誠不可復枉道¶
<pb:KR4h0122_WYG_016-9a>¶
散財以事左右近臣宦者選舉刑賞有干典制輒率公¶
卿詣朝堂按其罪咎則改節從訓猶影響也今反越津¶
逾序以大事小以明事闇從其過言隨其失行天下之¶
事受其枉戾傷損財物壞亂綱紀左右近宦並以私情¶
干擾天下雖大而民無所容足也餘尚可忍官位之事¶
尤不可私毒害流布日夜廣逺願大將軍省廢他事十¶
刻之間考案古今官民之極度數作趣較然可見之如¶
不早悟舟中之人皆敵國也若以穆輕愚不信其言可¶
<pb:KR4h0122_WYG_016-9b>¶
呼所親識古今者請徵核其實不可一日忘誡懼有後¶
恨¶
　　　梁冀報書(漢紀/)¶
如此僕亦無一可邪(後漢/書)¶
　　　與劉伯宗絶交書(及時穆因此著絶交論至梁/劉孝標復為廣之以刺到溉)¶
昔我為豐令足下不遭母憂乎親解縗絰來入豐寺及¶
我為侍書御史足下親來入臺足下今為二千石我下¶
為郎乃反因計吏以謁相與足下豈丞尉之徒我豈足¶
<pb:KR4h0122_WYG_016-10a>¶
下部民欲以此謁為榮寵乎咄劉伯宗於仁義道何其¶
薄哉(其詩曰北山有鴟不潔其翼飛不正向寢不定息/饑則木攬飽則泥伏饕餮貪汚臭腐是食填腸滿)¶
(嗉嗜欲無極長嗚呼鳯謂鳳無德鳳之所趣與子異域/永從此訣各自努力○文士傳○選注廣絶交論俱未)¶
(引/及)¶
　　　留板書(穆為冀州刺史舉劾權貴忤宦者趙忠/徵詣廷尉臨當就道冀州從事欲為盡)¶
　　　　(像穆留板書○謝/承後漢書)¶
勿畫吾形以為重負忠義之未顯何形像之足紀也¶
　　　上桓帝論宦官疏(穆徵拜尚書深疾宦官及在/臺閣旦夕共事志欲除之乃)¶
<pb:KR4h0122_WYG_016-10b>¶
　　　　(上疏中官數因事稱詔詆毁之穆/憤懣卒公卿共表追贈益州太守)¶
按漢故事中常侍參選士人建武以後乃悉用宦者自¶
延平以來浸益貴盛假貂璫之飾處常伯之任天朝政¶
事一更其手權傾海内寵貴無極子弟親戚並荷榮任¶
故放濫驕溢莫能禁禦凶狡無行之徒媚以求官恃埶¶
怙寵之輩漁食百姓窮破天下空竭小人愚臣以為可¶
悉罷省遵復往初率由舊章更選海内清淳之士明達¶
國體者以輔其處即陛下可為堯舜之君衆僚皆為稷¶
<pb:KR4h0122_WYG_016-11a>¶
契之臣兆庶黎民蒙被聖化矣¶
　　　崇厚論(穆感時澆薄慕尚/敦篤乃作崇厚論)¶
夫俗之薄也有自來矣故仲尼歎曰大道之行也而邱¶
不與焉葢傷之也夫道者以天下為一在彼猶在己也¶
故行違於道則愧生於心非畏義也事違於理則負結¶
於意非憚禮也故率性而行謂之道得其天性謂之德¶
德性失然後貴仁義是以仁義起而道德遷禮法興而¶
淳樸散故道德以仁義為薄淳樸以禮法為賊也夫中¶
<pb:KR4h0122_WYG_016-11b>¶
世之所敦已為上世之所薄況又薄于此乎故夫天不¶
崇大則覆幬不廣地不深厚則載物不博人不敦龎則¶
道數不逺昔在仲尼不失舊於原壤楚嚴不忍章於絶¶
纓由此觀之聖賢之德敦矣老氏之經曰大丈夫處其¶
厚不處其薄居其實不居其華故去彼取此夫時有薄¶
而厚施行有失而惠用故覆人之過者敦之道也救人¶
之失者厚之行也往者馬援深昭此道可以為德誡其¶
兄子曰吾欲汝曹聞人之過如聞父母之名耳可得聞¶
<pb:KR4h0122_WYG_016-12a>¶
口不得言斯言要矣逺則聖賢履之上世近則邴吉張¶
子孺行之漢廷故能振英聲於百世播不滅之遺風不¶
亦美哉然而時俗或異風化不敦而尚相誹謗謂之臧¶
否記短則兼折其長貶惡則并伐其善悠悠者皆是其¶
可稱乎凡此之類豈徒乖為君子之道哉將有危身累¶
家之禍焉悲夫行之者不知憂其然故害興而莫之及¶
也斯既然矣又有異焉人皆見之而不能自遷何則務¶
進者趨前而不能顧後榮貴者矜巳而不待人智不接¶
<pb:KR4h0122_WYG_016-12b>¶
愚富不賑貧貞士孤而不恤賢者戹而不存故田蚡以¶
尊顯致安國之金淳于以貴埶引方進之言夫以韓翟¶
之操為漢之名宰然猶不能賑一貧賢薦一孤士又況¶
其下者乎此禽息史魚所以專名於前而莫繼於後者¶
也故時敦俗美則小人守正利不能誘也時否俗薄雖¶
君子為邪義不能止也何則先進者既往而不及後來¶
者復習俗而追之是以虛華盛而忠信微刻薄稠而純¶
篤稀斯葢谷風有棄予之歎伐木有鳥鳴之悲矣嗟乎¶
<pb:KR4h0122_WYG_016-13a>¶
世士誠躬師孔聖之崇則嘉楚嚴之美行希李老之雅¶
誨思馬援之所尚鄙二宰之失度美韓稜之抗正貴丙¶
張之𢎞裕賤時俗之誹謗則道豐績盛名顯身榮載不¶
刋之德播不滅之聲然後知薄者之不足厚者之有餘¶
也彼與草木俱朽此與金石相傾豈得同年而語並日¶
而談哉¶
　　　絶交論¶
或曰子絶存問不見客亦不荅也何故曰古者進退趨¶
<pb:KR4h0122_WYG_016-13b>¶
業無私游之交相見以公朝享㑹以禮紀否則朋徒受¶
習而巳曰人將疾子如何曰寧受疾曰受疾可乎曰世¶
之務交游也久矣敦千乘不忌於君犯禮以追之背公¶
以從之其愈者則孺子之愛也其甚者則求蔽過竊譽¶
以贍其私事替義退公輕私重居勞於聽也或於道而¶
求其私贍矣是故遂往不反而莫敢止焉是川瀆並決¶
而莫敢之塞游豶蹂稼而莫之禁也詩云威儀棣棣不¶
可選也後生將復何述而吾不才焉能規此實悼無行¶
<pb:KR4h0122_WYG_016-14a>¶
子道多闕臣事多尤思復白圭重考古言以補徃過時¶
無孔堂思兼則滯匪有廢也則亦焉興是以敢受疾也¶
不亦可乎¶
　　　公卿表旌朱穆(後漢書穆延熹六年卒公/卿共奏追贈益州太守)¶
穆立節忠清䖍恭機密守死善道宜蒙旌寵策詔襃述¶
　　　桓帝贈朱穆益州刺史詔(詔即用前表中語惟/刺史與太守不同見)¶
　　　　(蔡邕朱公/叔鼎銘)¶
尚書朱穆立節忠亮世篤爾行䖍恪機任守死善道不¶
<pb:KR4h0122_WYG_016-14b>¶
幸而卒朝廷憫焉今使權謁者中郎楊賁贈穆益州刺¶
史印綬魂而有靈嘉其寵榮¶
　　袁著¶
　　　劾梁冀書(冀凶縱日甚郎中汝南袁著年十九/不勝其憤詣闕上書冀密捕笞殺之)¶
臣聞仲尼歎鳳鳥不至河不出圖自傷卑賤不能致也¶
今陛下居得致之位又有能致之資而和氣未應賢愚¶
失序者埶分權臣上下壅隔之故也夫四時之運功成¶
則退髙爵厚寵鮮不致災今大將軍位極功成可為至¶
<pb:KR4h0122_WYG_016-15a>¶
戒宜遵懸車之禮高枕頥神傳曰木實繁者披枝害心¶
若不抑損權盛將無以全其身矣左右聞臣言將側目¶
切齒臣特以童蒙見拔故敢忘忌諱昔舜禹相戒無若¶
丹朱周公戒成王無如殷王紂願除誹謗之罪以開天¶
下之口¶
　　延篤(字叔堅南陽犨人以博士徵/拜議郎著作東觀遷侍中)¶
　　　仁孝論(篤為京兆尹忤梁冀以病免歸教授家/巷時人或疑仁孝前後之証篤乃論之)¶
觀夫仁孝之辯紛然異端互引典文代取事據可謂篤¶
<pb:KR4h0122_WYG_016-15b>¶
論矣夫人二致同源總率百行非復銖兩輕重必定前¶
後之數也而如欲分其大較體而名之則孝在事親仁¶
施品物施物則功濟於時事親則德歸於巳於己則事¶
寡濟時則功多推此以言仁則逺矣然物有由微而著¶
事有由隱而章近取諸身則耳有聽受之用目有察見¶
之明足有致逺之勞手有飾衛之功功雖顯外本之者¶
心也逺取諸物則草木之二始於萌芽終於彌蔓枝葉¶
扶疏榮華紛縟末雖繁蔚致之者根也夫仁人之有孝¶
<pb:KR4h0122_WYG_016-16a>¶
猶四體之有心腹枝葉之有本根也聖人知之故曰夫¶
孝天之經也地之義也人之行也君子務本本立而道¶
生孝悌也者其為仁之本與然體大難備物性好偏故¶
所施不同事少兩兼者也如必對其優劣則仁以枝葉¶
扶疏為大孝以心體本根為先可無訟也或謂先孝後¶
仁非仲尼序回參之意葢以為仁孝同質而生純體之¶
者則互以為稱虞舜顔回是也若偏而體之則各有其¶
目公劉曾參是也夫曾閔以孝悌為至德管仲以九合¶
<pb:KR4h0122_WYG_016-16b>¶
為仁功未有論德不先回參考功不大夷吾以此而言¶
各從其稱者也(本根御覽/作充實)¶
　　　與前越嶲太守李文德書¶
　　　　(篤忤大將軍梁冀以病免歸教授鄉里文德/素善于篤時在京師以篤有王佐之才欲令)¶
　　　　(公卿引進之篤乃為書止/文德後遭黨錮卒于家)¶
夫道之將廢所謂命也流聞乃欲相為求還東觀來命¶
雖篤所未敢當吾昧爽櫛梳坐於客堂朝則誦羲文之¶
易虞夏之書厯公旦之典禮覽仲尼之春秋夕則消搖¶
<pb:KR4h0122_WYG_016-17a>¶
内階詠詩南軒百家衆氏投間而作洋洋乎其盈耳也¶
渙瀾兮其溢目也紛紛欣欣兮其獨樂也當此之時不¶
知天之為葢地之為輿不知世之有人己之有軀也雖¶
漸離擊筑傍若無人髙鳳讀書不知暴雨方之於吾未¶
足況也且吾自束脩已來為人臣不陷於不忠為人子¶
不陷於不孝上交不諂下交不黷從此而歿下見先君¶
逺祖可不慙赧如此而不以善止者恐如教羿射者也¶
慎勿迷其本棄其生也(後漢/書)¶
<pb:KR4h0122_WYG_016-17b>¶
　　　又與李文德書¶
吾食赤烏之䴸麥飲化益之𤣥醴折張騫大宛之䔉歃¶
晉國郇瑕之鹽(太平御覽○郇瑕下一有氏字○宋𠂻/云化益即伯益也世本曰化益作井)¶
　　　貽劉佑書(佑字伯祖中/山安國人)¶
　　　　(佑三轉大司農厯三卿輒以疾辭乞骸骨歸/田里遂杜門絶迹每三公缺朝廷皆屬意於)¶
　　　　(佑以讚毁不用篤貽之/書後佑復為河南尹)¶
昔太伯三讓人無德而稱焉延陵髙揖華夏仰風吾子¶
懷蘧氏之可巻體寗子之如愚㣲妙𤣥通冲而不盈蔑¶
<pb:KR4h0122_WYG_016-18a>¶
三光之明未暇以天下為事何其邵與(後漢/書)¶
　　　與髙義方書(高彪/)¶
今兹以五經為鼎簠書傳為俎邊祖述堯舜憲章文武¶
未暇蜯也宜勿以為念(太平御覽○高彪集五/經為府藏雜藝為庖厨)¶
　　　與段紀明書(段熲字紀明武威姑臧人厯/拜太尉㑹日食自劾飲酖死)¶
　　　　(熲厯遷䕶羌校尉擊燒當八種羌破之遂至/河首積石山出塞二千餘里篤書謂此也)¶
得知窮名極逺大捷而反雖齊桓之制(闕/)　令文之服¶
流沙霍將軍之(闕/)到祁連辛武賢之義絶醜虜蔑以加¶
<pb:KR4h0122_WYG_016-18b>¶
焉莫不魚爛雲除震懼稽顙矣(北堂/書鈔)¶
　　陳龜(字叔珍上黨泫氏人厯/尚書忤梁冀不食死)¶
　　　論并涼邊事疏(龜為京兆尹㑹羌胡寇邊桓帝/以龜世諳邊俗拜度遼將軍龜)¶
　　　　(臨行上疏帝乃更選幽并/刺史除并涼一年租賦)¶
臣龜蒙恩累世馳騁邊垂雖展鷹犬之用頓斃胡虜之¶
庭魂骸不返薦享狐狸猶無以塞厚責荅萬分也至臣¶
頑駑器無鈆刀一割之用過受國恩榮秩兼優生年死¶
日永懼不報臣聞三辰不軌擢士為相蠻夷不恭拔卒¶
<pb:KR4h0122_WYG_016-19a>¶
為將臣無文武之才而忝鷹揚之任上慙聖朝下懼素¶
餐雖歿軀體無所云補今西州邊鄙土地塉埆鞍馬為¶
居射獵為業男寡耕稼之利女乏機杼之饒守塞候望¶
懸命鋒鏑聞急長驅去不圖反自頃年以來匈奴數攻¶
營郡殘殺長吏侮畧良細戰夫身膏沙漠居人首係馬¶
鞍或舉國掩戸盡種灰滅孤兒寡婦號哭空城野無青¶
草室如懸罄雖含生氣實同枯朽往歲并州水雨災螟¶
互生稼穡荒耗租更空闕老者慮不終年少壯懼於困¶
<pb:KR4h0122_WYG_016-19b>¶
戹陛下以百姓為子品庶以陛下為父焉可不日昃勞¶
神垂撫循之恩哉唐堯親捨其子以禪虞舜者是欲民¶
遭聖君不令遇惡主也故古公杖策其民五倍文王西¶
伯天下歸之豈復輿金輦寳以為民惠乎近孝文皇帝¶
感一女子之言除肉刑之法體德行仁為漢賢主陛下¶
繼中興之統承光武之業臨朝聽政而未留聖意且牧¶
守不良或出中官懼逆上㫖取過目前呼嗟之聲招致¶
災害胡虜凶悍因衰緣隙而令倉庫單於豺狼之口功¶
<pb:KR4h0122_WYG_016-20a>¶
業無銖兩之効皆由將帥不忠聚姦所致前涼州刺史¶
祝良初除到州多所糾罰太守令長貶黜將半政未踰¶
時功効卓然實應賞異以勸功能改任牧守去斥姦殘¶
又宜更選匈奴烏桓䕶羌中郎將校尉簡練文武授之¶
法令除并涼二州今年租更寛赦罪𨽻埽除更始則善¶
吏知奉公之祐惡者覺營私之禍胡馬可不窺長城塞¶
下無候望之患矣¶
　　趙典(字仲經蜀郡成都人太尉/戒子厯遷長樂少府衛尉)¶
<pb:KR4h0122_WYG_016-20b>¶
　　　諫開鴻池奏(典建和初四府表薦厯遷侍中時/帝欲廣開鴻池典諫帝納其言而)¶
　　　　(止/)¶
鴻池汎溉巳且百頃猶復增而深之非所以崇唐虞之¶
約巳遵孝文之愛人也¶
　　　論封爵奏(典建和中為大鴻臚時恩澤/諸侯以無勞受封典奏不從)¶
夫無功而賞勞者不勸上忝下辱亂象千度且髙祖之¶
誓非功臣不封宜一切削免爵土以存舊典¶
　　趙芬等¶
<pb:KR4h0122_WYG_016-21a>¶
　　　詣巴郡刺史但望自訟¶
　　　　(桓帝以并州刺史但望為巴郡太守勤䘏民/隱郡文學掾宕渠趙芬掾𢎞農馮尤墊江龔)¶
　　　　(榮王祈李温臨江嚴就胡良文愷安漢陳禧/閬中黄閶江州母成陽譽喬就張紹牟存平)¶
　　　　(直等詣望自訟望深納/之郡戸曹史枳白望)¶
郡境廣逺千里給吏兼將人從冬往夏還夏單冬複惟¶
踰時之役懷怨曠之思其憂喪吉凶不得相見解緩補¶
綻下至薪菜之物無不躬買於市富者財得自供貧者¶
無以自支是以清儉夭枉不聞加以水陸艱難山有猛¶
<pb:KR4h0122_WYG_016-21b>¶
禽思迫期㑹隕身江河投死虎口咨嗟之歎厯世所苦¶
天之應感乃遭明府欲為更新童兒匹婦懽喜相賀將¶
去逺就近釋危蒙安縣無數十民無逺邇恩加未生澤¶
及來世巍巍之功勒於金石乞以文書付計掾史人鬼¶
同符必獲嘉報芬等幸甚(華陽/國志)¶
　　史枳¶
　　　白但望¶
芬等前後百餘人厯政訟訴未蒙感悟明府運機布政¶
<pb:KR4h0122_WYG_016-22a>¶
稽當皇極為民庶請命救患德合天地澤潤河海開闢¶
以來今遇慈父經曰奕奕梁山惟禹甸之有倬其道韓¶
侯受命比隆等盛於斯為美¶
　　但望(字伯闔泰山人厯并/州刺史巴郡太守)¶
　　　請分巴郡疏(永興二年三月上疏朝議未許至/獻帝初平巴郡分為永寧固陵)¶
謹按巴郡圖經境界南北四千東西五千周萬餘里屬¶
縣十四鹽鐵五官各有丞史戸四十六萬四千七百八¶
十口百八十七萬五千五百三十五逺縣去郡千二百¶
<pb:KR4h0122_WYG_016-22b>¶
至千五百里鄉亭去縣或三四百或及千里土界遐逺¶
令尉不能窮詰姦凶時有賊發督郵追案十日乃到賊¶
巳逺逃蹤跡絶滅罪錄逮捕證驗文書詰訊即從春至¶
冬不能䆒訖繩憲未加或遇德令是以賊盜公行姦宄¶
不絶榮等及隴西太守馮含上谷太守陳𢎞說往者至¶
有刼閬中令楊殷終津侯姜昊傷尉蘇鴻彭亭侯孫魯¶
雍亭侯陳巳殷侯樂普又有女服賊千有餘人布散千¶
里不即發覺謀成乃誅其水陸覆害殺郡掾枳謝盛塞¶
<pb:KR4h0122_WYG_016-23a>¶
威張御魚復令尹尋主簿胡直若此非一給吏休謁往¶
還數千閉囚須報或有彈劾動便厯年吏坐喻科恐失¶
冬節侵疑先死如當移傳不能待報輒自刑戮或長吏¶
忿怒寃枉弱民欲赴訴郡官每憚還往太守行桑農不¶
到四縣刺史行部不到十縣郡治江州時有温風遙縣¶
客吏多有疾病地勢剛嶮皆重屋累居數有火害又不¶
相容結舫水居五百餘家三江之㑹夏水漲盛壞散顛¶
溺死者無數而江州以東濵江山險其人半楚姿態敦¶
<pb:KR4h0122_WYG_016-23b>¶
重墊江以西土地平敞精敏輕疾上下殊俗情性不同¶
敢欲分為二郡一治臨江一治安漢各有桑麻丹漆布¶
帛漁池鹽鐵足相供給兩近京師榮等自欲義出財帛¶
造立府寺不費縣官得百姓懽心孝武以來亦分呉蜀¶
諸郡聖德廣被民物滋繁增置郡土釋民之勞誠聖主¶
之盛業也臣雖貪大郡以自優暇不忍小民顒顒蔽隔謹¶
具以聞(並華陽/國志)¶
　　臧旻¶
<pb:KR4h0122_WYG_016-24a>¶
　　　訟第五種書(永壽中種為兖州刺史忤中常侍/單超遂以太山賊事陷種徙朔方)¶
　　　　(超外孫為朔方守稸怒以待之種舊掾孫斌/追脫種以匿其友閭甄氏數年徐州從事臧)¶
　　　　(旻上書訟之㑹/赦出卒于家)¶
臣聞士有忍死之辱必有就事之計故季布屈節於朱¶
家管仲錯行於召忽此二臣以可死而不死者非愛身¶
於須㬰貪命於茍活隱其智力顧其權畧庶幸逢時有¶
所為耳卒遭高帝之成業齊桓之興伯遺其亡逃之行¶
赦其射鉤之讐拔於囚虜之中信其佐國之謀勲效傳¶
<pb:KR4h0122_WYG_016-24b>¶
於百世君臣載於篇籍假令二主紀過於纎介則此二¶
臣同死於大馬沈名於溝壑當何由得申其補過之功¶
建其竒奥之術乎伏見故兖州刺史第五種傑然自建¶
在鄉曲無苞苴之嫌步朝堂無擇言之闕天性疾惡公¶
方不曲故論者說清高以種為上序直士以種為首春¶
秋之義選人所長棄其所短錄其小善除其大過種所¶
坐以盜賊公負筋力未就罪至徵徙非有大惡昔虞舜¶
事親大杖則走故種逃亡苟全性命冀有朱家之路以¶
<pb:KR4h0122_WYG_016-25a>¶
顯季布之㑹願陛下無遺須㬰之恩令種有持忠入地¶
之恨¶
　　寇榮(恂曽/孫)¶
　　　上桓帝自訟書(榮少知名桓帝時為侍中性矜/絜自貴見忤權寵從兄子尚帝)¶
　　　　(妹從孫女入後宫左右益惡之延熹初陷以/罪辟與宗族免歸故郡榮奔闕自訟詔以榮)¶
　　　　(擅去邊捕之逃竄數年乃自/亡命中上書帝愈怒遂誅榮)¶
臣聞天地之於萬物也好生帝王之於萬人也慈愛陛¶
下統天理物為萬國覆作人父母先慈愛後威武先寛¶
<pb:KR4h0122_WYG_016-25b>¶
容後刑辟自生齒以上咸蒙德澤而臣兄弟獨以無辜¶
為專權之臣所見批抵青蠅之人所共搆㑹以臣婚姻¶
王室謂臣將撫其背奪其位退其生受其埶於是遂作¶
飛章以被於臣欲使墜萬仞之阬踐必死之地令陛下¶
忽慈母之仁發投杼之怒尚書背繩墨案空劾不復質¶
确其過寘於嚴棘之下便奏正臣罪司隸校尉馮羨佞¶
邪承㫖廢於王命驅逐臣等不得旋踵臣奔走還郡沒¶
齒無怨臣誠恐卒為豺狼横見噬食故冐死欲詣闕披¶
<pb:KR4h0122_WYG_016-26a>¶
肝膽布腹心刺史張敬好為諂䛕張設機網復令陛下¶
興雷電之怒司隸校尉應奉河南尹何豹洛陽令袁騰¶
並驅爭先若赴讐敵罰及死沒髠剔墳墓但未掘壙出¶
尸剖棺露胔耳昔文王葬枯骨公劉敦行葦世稱其仁¶
今殘酷容媚之吏無折中處平之心不顧無辜之害而¶
興虛誣之誹欲使嚴朝必加濫罰是以不敢觸突天威¶
而自竄山林以俟陛下發神聖之聽啓獨覩之明拒讒¶
慝之謗絶邪巧之言救可濟之人援投溺之命不意滯¶
<pb:KR4h0122_WYG_016-26b>¶
怒不為春夏息淹恚不為順時怠遂馳使郵驛布告逺¶
近嚴文剋剝痛於霜雪張羅海内設罝萬里逐臣者窮¶
人迹追臣者極車軌雖楚購伍員漢求季布無以過也¶
臣遇罰以來三赦再贖無驗之罪足以蠲除而陛下疾¶
臣愈深有司咎臣甫力止則見埽滅行則為亡虜茍生¶
則為窮人極死則為寃鬼天廣而無以自覆地厚而無¶
以自載蹈陸土而有沈淪之憂逺巖墻而有鎮壓之患¶
精誠足以感於陛下而哲王未肯悟如臣犯元惡大憝¶
<pb:KR4h0122_WYG_016-27a>¶
足以陳於原野備刀鋸陛下當班布臣之所坐以解衆¶
論之疑臣思入國門坐於胏石之上使三槐九棘平臣¶
之罪而閶闔九重陷穽歩設舉趾觸罘罝動行絓羅網¶
無緣至萬乘之前永無見信之期矣國君不可讐匹夫¶
讐之則一國盡懼臣奔走以來三離寒暑隂陽易位當¶
煖反寒春常凄風夏降霜雹又連年大風折拔樹木風¶
為號令春夏布德議獄緩死之時願陛下思帝堯五教¶
在寛之德企成湯避逺讒夫之誡以寧風旱以弭灾兵¶
<pb:KR4h0122_WYG_016-27b>¶
臣聞勇者不逃死智者不重困因不為明朝借垂盡之¶
命願赴湘沅之波從屈原之悲沈江湖之流弔子胥之¶
哀臣功臣苖緒生長王國懼獨含恨以葬江魚之腹無¶
以自别於世不勝狐死首邱之情營魂識路之懷犯冐¶
王怒觸突帝禁伏於兩觀陳訴毒痛然後登金鑊入沸¶
湯麋爛於熾㸑之下九死未悔悲夫久生亦復何聊葢¶
忠臣殺身以解君怒孝子殞命以寧親怨故大舜不避¶
塗廪浚井之難申生不辭姬氏讒邪之謗臣敢忘斯議¶
<pb:KR4h0122_WYG_016-28a>¶
不自斃以解明朝之忿哉乞以身塞重責願陛下匄兄¶
弟死命使臣一門頗有遺類以崇陛下寛饒之惠先死¶
陳情臨章涕泣泣血漣如¶
　　徐璜¶
　　　白言日蝕(梁冀别傳云延熹元年五月甲戌晦/日蝕在栁七度常侍徐璜召太史陳)¶
　　　　(援詰問乃以實對/冀怨援收殺獄中)¶
臣切見道術家常言漢死在戌亥今太歲在丙戌五月¶
甲戌日蝕柳宿朱雀漢家之貴國宿分周地今京師是¶
<pb:KR4h0122_WYG_016-28b>¶
也史官上占去重見輕¶
　　李雲(字行祖/甘陵人)¶
　　　露布上桓帝書(雲好學善隂陽舉孝廉遷白馬/令延熹二年中常侍單超等以)¶
　　　　(誅梁冀功封列侯又立掖庭民家女亳氏為/皇后后家封者四人是時地數震裂衆災頻)¶
　　　　(降雲憂國將危乃露布上書移副三府上怒/逮黄門北寺獄大鴻臚陳蕃等救雲不納雲)¶
　　　　(死獄/中)¶
臣聞皇后天下母德配坤靈得其人則五祇來備不得¶
其人則地動搖宫比年災異可謂多矣皇天之戒可謂¶
<pb:KR4h0122_WYG_016-29a>¶
至矣髙祖受命至今三百六十四歲君期一周當有黄¶
精代見姓陳項虞田許氏不可令此人居太尉太傅典¶
兵之官舉厝至重不可不慎班功行賞宜應其實梁冀¶
雖持權專擅虐流天下今以罪行誅猶召家臣搤殺之¶
耳而猥封謀臣萬戸以上髙祖聞之得無見非西北列¶
將得無解體孔子曰帝者諦也今官位錯亂小人諂進¶
財貨公行政化日損尺一拜用不經御省是帝欲不諦¶
乎¶
<pb:KR4h0122_WYG_016-29b>¶
　　馮緄(字鴻卿巴郡宕渠人厯/屯騎校尉復為廷尉)¶
　　　上桓帝疏(緄為車騎將軍擊長沙蠻前後將帥/宦官輒陷以折耗軍資緄上疏尚書)¶
　　　　(朱穆奏緄以財自嫌/失大臣之節詔勿劾)¶
埶得容姦伯夷可疑茍曰無猜盜跖可信故樂羊陳功¶
文侯示以謗書願請中常侍一人監軍財費(後漢/書)¶
　　　尚書朱穆駮奏(後漢/紀)¶
臣聞出郊之事將軍制之所以崇威信合事宜也即緄¶
有嫌不當荷任即緄無嫌義不見疑樂羊戰國陪臣猶¶
<pb:KR4h0122_WYG_016-30a>¶
賴見信之主以全其功況唐虞之朝而有猜嫌之事哉¶
緄設虛端以自阻衛為臣不忠¶
　　張磐(字子石丹陽人以清/白稱終廬江太守)¶
　　　列狀廷尉(磐延熹中為交阯刺史時度尚為荆/州刺史前破賊餘黨走蒼梧偽上言)¶
　　　　(蒼梧賊入荆州界徵磐下廷尉辭狀未正㑹/赦磐不肯出獄因自列狀詔徵尚以功見原)¶
前長沙賊胡蘭作難荆州餘黨散入交阯磐身膺甲胄¶
渉危履險討擊凶患斬殄渠帥餘燼鳥竄冐遁還奔荆¶
州刺史度尚懼磐先言怖畏罪戾伏奏見誣磐備位方¶
<pb:KR4h0122_WYG_016-30b>¶
伯為國爪牙而為尚所枉受罪牢獄夫事有虛實法有¶
是非磐實不辜赦無所除如忍以茍免永受侵辱之恥¶
生為惡吏死為敝鬼乞傳尚詣廷尉面對曲直足明真¶
偽尚不徵者磐埋骨牢檻終不虛出望塵受枉¶
　　應奉(字世叔汝南南頓人厯司隸/校尉著漢事及感騷三十篇)¶
　　　諫桓帝立田貴人疏(鄧皇后敗田貴人方幸欲/建立奉為司隸校尉以微)¶
　　　　(賤不宜超登后位疏/諫帝竟立竇皇后)¶
臣聞周納狄女襄王出居于鄭漢立飛燕成帝𦙍嗣泯¶
<pb:KR4h0122_WYG_016-31a>¶
絶母后之重興廢所因宜思關雎之所求逺五禁之所¶
忌¶
　　　理李膺等疏(膺延熹二年再遷河南尹表按宛/陵大姓羊元羣臧罪行賂宦官反)¶
　　　　(坐膺輸作左校時廷尉馮緄大司農劉祐亦/得罪司隸校尉應奉上疏理膺等乃悉免刑)¶
昔秦人觀寳於楚昭奚恤莅以羣賢梁惠王瑋其照乘¶
之珠齊威王荅以四臣夫忠賢武將國之心膂竊見左¶
校弛刑徒前廷尉馮緄大司農劉祐河南尹李膺等執¶
法不撓誅舉邪臣肆之以法衆庶稱宜昔季孫行父親¶
<pb:KR4h0122_WYG_016-31b>¶
逆君命逐出莒僕於舜之功二十之一今膺等投身彊¶
禦畢力致罪陛下既不聽察而猥受譖訴遂令忠臣同¶
愆元惡自春迄冬不蒙降恕遐邇觀聽為之歎息夫立¶
政之要記功忘失是以武帝捨安國於徒中宣帝徵張¶
敞於亡命緄前討蠻荆均吉甫之功祐數臨督司有不¶
吐茹之節膺著威幽并遺愛度遼今三垂蠢動王旅未¶
振易稱雷雨作解君子以赦過宥罪乞原膺等以備不¶
虞¶
<pb:KR4h0122_WYG_016-32a>¶
　　爰延(字季平陳留外/黄人拜大鴻臚)¶
　　　上桓帝論客星經帝坐封事(延自魏郡太守徵/拜大鴻臚時太史)¶
　　　　(令上言星異常密/以問延因上封事)¶
臣聞天子尊無為上故天以為子位臨臣庶威重四海¶
動静以理則星辰順序意有邪僻則晷度錯違陛下以¶
河南尹鄧萬有龍潛之舊封為通侯恩重公卿惠豐宗¶
室加頃引見與之對博上下媟黷有虧尊嚴臣聞之帝¶
左右者所以咨政德也故周公戒成王曰其朋其朋言¶
<pb:KR4h0122_WYG_016-32b>¶
慎所與也昔宋閔公與彊臣共博列婦人於側積此無¶
禮以致大災武帝與幸臣李延年韓嫣同臥起尊爵重¶
賜情欲無厭遂生驕淫之心行不義之事卒延年被戮¶
嫣伏其辜夫愛之則不覺其過惡之則不知其善所以¶
事多放濫物情生怨故王者賞人必酬其功爵人必甄¶
其德善人同處則日聞嘉訓惡人從游則日生邪情孔¶
子曰益者三友損者三友邪臣惑君亂妾危主以非所¶
言則悅於耳以非所行則玩於目故令人君不能遠之¶
<pb:KR4h0122_WYG_016-33a>¶
仲尼曰唯女子與小人為難養近之則不遜逺之則怨¶
葢聖人之明戒也昔光武皇帝與嚴光俱寢上天之異¶
其夕即見夫以光武之聖德嚴光之高賢君臣合道尚¶
降此變豈況陛下今所親幸以賤為貴以卑為尊哉惟¶
陛下逺讒䛕之人納謇謇之士除左右之權寤宦官之¶
敝使積善日熈佞惡消殄則乾災可除¶
　　史弼(字公謙陳留考成人厯/河東太守終彭城相)¶
　　　論渤海王悝封事(悝桓帝弟僭傲多不法弼為/北軍中候上封事帝不忍下)¶
<pb:KR4h0122_WYG_016-33b>¶
　　　　(其事後悝竟/坐逆謀貶)¶
臣聞帝王之於親戚愛雖隆必示之以威體雖貴必禁¶
之以度如是和睦之道興骨肉之恩遂昔周襄王恣甘¶
昭公孝景皇帝驕梁孝王而二弟階寵終用㝅慢卒周¶
有播蕩之禍漢有爰盎之變竊聞渤海王悝慿至親之¶
屬恃偏私之愛失奉上之節有僭慢之心外聚剽輕不¶
逞之徒内荒酒樂出入無常所與羣居皆有口無行或¶
家之弃子或朝之斥臣必有羊勝伍被之變州司不敢¶
<pb:KR4h0122_WYG_016-34a>¶
彈糾傅相不能匡輔陛下隆於友于不忍遏絶恐遂滋¶
蔓為害彌大乞露臣奏宣示百僚使臣得於清朝明言¶
其失然後詔公卿平處其法法決罪定乃下不忍之詔¶
臣下固執然後少有所許如是則聖朝無傷親之譏渤¶
海有享國之慶不然懼大獄將興使者相望於路矣臣¶
職典禁兵備禦非常而妄知藩國干犯至戚罪不容誅¶
不勝憤懣謹冐死以聞¶
　　劉淑(字仲承河間樂成人舉賢良方正拜議郎厯/侍中虎賁中郎將與竇武等為宦官所害)¶
<pb:KR4h0122_WYG_016-34b>¶
　　　日食對䇿(後漢紀延熹八年正月丙申晦日有/食之詔公卿校尉舉賢良方正各一)¶
　　　　(人河間劉淑對○范書云永/興二年淑對䇿為天下第一)¶
臣聞立天之道曰隂與陽立人之道曰仁與義故夫婦¶
正則父子親父子親則君臣通君臣通則仁義立仁義¶
立則隂陽和而風雨時矣夫吉凶在人水旱由政故勢¶
在臣下則地震坤裂下情不通則日月失明百姓怨恨¶
則水旱暴興主上驕盈則澤不下流由此觀之君其綱¶
也臣其紀也綱紀整則萬目張君臣正則萬國理故能¶
<pb:KR4h0122_WYG_016-35a>¶
父慈子孝夫信婦貞兄愛弟順如此則隂陽和風雨時¶
萬物得所矣¶
　　襄楷(字公矩平原隰隂人舉/方正徵博士並不就)¶
　　　上桓帝論災異疏(桓帝時宦官専朝政刑暴濫/又比失皇子災異尤數楷善)¶
　　　　(天文隂陽之術延熹九年自家詣闕上疏不/省十數日復上疏即召詣尚書問狀尚書上)¶
　　　　(其對詔下有司處正尚/書承詔奏劾楷論刑)¶
臣聞皇天不言以文象設教堯舜雖聖必厯象日月星¶
辰察五緯所在故能享百年之壽為萬世之法臣竊見¶
<pb:KR4h0122_WYG_016-35b>¶
去歲五月熒惑入太微犯帝坐出端門不軌常道其閏¶
月庚辰太白入房犯心小星震動中耀中耀天王也傍¶
小星者天王子也夫太微天廷五帝之坐而金火罰星¶
揚光其中於占天子凶又俱入房心法無繼嗣今年歲¶
星久守太微逆行西至掖門還竊執法歲為木精好生¶
惡殺而淹留不去者咎在仁德不修誅罰大酷前七年¶
十二月熒惑與歲星俱入軒轅逆行四十餘日而鄧皇¶
后誅其冬大寒殺鳥獸害魚鼈城傍竹栢之葉有傷枯¶
<pb:KR4h0122_WYG_016-36a>¶
者臣聞於師曰栢傷竹枯不出三年天子當之今洛陽¶
城中人夜無故呌呼云有火光人聲正諠於占亦與竹¶
栢枯同自春夏以來連有霜雹及大雨雷而臣作威作¶
福刑罰急刻之所感也太原太守劉瓆南陽太守成瑨¶
志除姦邪其所誅剪皆合人望而陛下受閹豎之譖乃¶
逺加考逮三公上書乞哀瓆等不見採察而嚴被譴讓¶
憂國之臣將遂杜口矣臣聞殺無罪誅賢者禍及三世¶
自陛下即位以來頻行誅伐梁寇孫鄧並見族滅其從¶
<pb:KR4h0122_WYG_016-36b>¶
坐者又非其數李雲上書明主所不當諱杜衆乞死諒¶
以感悟聖朝曾無赦宥而并被殘戮天下之人咸知其¶
寃漢興以來未有拒諫誅賢用刑太深如今者也永平¶
舊典諸當重論皆須冬獄先請後刑所以重人命也頃¶
數十歲以來州郡玩習又欲避請讞之煩輒託疾病多¶
死牢獄長吏殺生自已死者多非其罪魂神寃結無所¶
歸訴淫厲疾疫自此而起昔文王一妻誕致十子今宫¶
女數千未聞慶育宜修德省刑以廣螽斯之祚又七年¶
<pb:KR4h0122_WYG_016-37a>¶
六月十三日河内野王山上有龍死長可數十丈扶風¶
有星隕為石聲聞三郡夫龍形狀不一小大無常故周¶
易況之大人帝王以為符瑞或聞河内龍死諱以為蛇¶
夫龍能變化蛇亦有神皆不當死昔秦之將衰華山神¶
操璧以授鄭客曰今年祖龍死始皇逃之死於沙邱王¶
莽天鳳二年訛言黄山宫有死龍之異後漢誅莽光武¶
復興虛言猶然況於實邪夫星辰麗天猶萬國之附王¶
者也下將畔上故星亦畔天石者安類墜者失埶春秋¶
<pb:KR4h0122_WYG_016-37b>¶
五石隕宋其後襄公為楚所執秦之亡也石隕東郡今¶
隕扶風與先帝園陵相近不有大喪必有畔逆按春秋¶
以來及古帝王未有河清及學門自壞者也臣以為河¶
者諸侯位也清者屬陽濁者屬隂河當濁而反清者隂¶
欲為陽諸侯欲為帝也太學天子敎化之宫其門無故¶
自壞者言文德將喪教化廢也京房易傳曰河水清天¶
下平今天垂異地吐妖人厲疫三者並時而有河清猶¶
春秋麟不當見而見孔子書之以為異也臣前上琅邪¶
<pb:KR4h0122_WYG_016-38a>¶
宫崇受于吉神書不合明聽臣聞布穀鳴於孟夏蟋蟀¶
吟於始秋物有微而志信人有賤而言忠臣雖至賤誠¶
願賜清閒極盡所言¶
　　　濟河清上疏(水經注引續漢書延熹九年濟隂/東郡濟北平原河水清襄楷上疏)¶
　　　　(明年宫車晏駕徵解瀆侯為漢嗣是為靈帝/○按此前書及之然此似自為一疏范曄書)¶
　　　　(襄楷傳絶不及濟/河若諸候徵應事)¶
春秋注記未有河清而今有之易乾鑿度曰上天將降¶
嘉應河水先清京房易傳曰河水清天下平天垂異地¶
<pb:KR4h0122_WYG_016-38b>¶
吐妖民厲疾三者並作而有河清春秋麟不當見而見¶
孔子書以為異河者諸侯之相清者陽明之徵豈獨諸¶
侯有窺京師也¶
　　　復上書¶
臣伏見太白北入數日復出東方其占當有大兵中國¶
弱四夷强臣又推步熒惑今當出而潛必有隂謀皆由¶
獄多寃結忠臣被戮德星所以久守執法亦為此也陛¶
下宜承天意理察寃獄為劉瓆成瑨虧除罪辟追錄李¶
<pb:KR4h0122_WYG_016-39a>¶
雲杜衆等子孫夫天子事天不孝則日食星鬬比年日¶
食於正朔三光不明五緯錯戾前者宫禁所獻神書專¶
以奉天地順五行為本亦有興國廣嗣之術其文易曉¶
參同經典而順帝不行故國𦙍不興孝冲孝質頻世短¶
祚臣又聞之得主所好自非正道神為生虐故周衰諸¶
侯以力征相尚於是夏育申休宋萬彭生任鄙之徒生¶
於其時殷紂好色妲己是出葉公好龍真龍游廷今黄¶
門常侍天刑之人陛下愛待兼倍常寵繼嗣未兆豈不¶
<pb:KR4h0122_WYG_016-39b>¶
為此天官宦者星不在紫宫而在天市明當給使主市¶
里也今乃反處常伯之位實非天意又聞宫中立黄老¶
浮屠之祠此道清虚貴尚無為好生惡殺省慾去奢今¶
陛下嗜慾不去殺罰過理既乖其道豈獲其祚哉或言¶
老子入夷狄為浮屠浮屠不三宿桑下不欲久生恩愛¶
精之至也天神遺以好女浮屠曰此但革囊盛血遂不¶
盻之其守一如此乃能成道今陛下婬女豔婦極天下¶
之麗甘肥飲美單天下之味奈何欲如黄老乎¶
<pb:KR4h0122_WYG_016-40a>¶
　　　對尚書狀¶
臣聞古者本無宦官武帝末春秋髙數游後宫始置之¶
耳後稍見任至於順帝遂益繁熾今陛下爵之十倍於¶
前至今無繼嗣者豈獨好之而使之然乎¶
　　　尚書奏劾襄楷¶
宦者之官非近世所置漢初張澤為大謁者佐絳侯誅¶
諸吕孝文使趙談參乘而子孫昌盛楷不正辭理指陳¶
要務而析言破律違背經藝假借星宿偽託神靈造合¶
<pb:KR4h0122_WYG_016-40b>¶
私意誣上罔事請下司隸正楷罪法收送洛陽獄¶
　　荀爽(字慈明一名諝潁川潁隂人/拜郎中厯光禄勲進司空)¶
　　　對策(桓帝延熹九年太常趙典舉爽至孝/拜郎中對策陳便宜奏聞即棄官去)¶
臣聞之於師曰漢為火德火生於木木盛於火故其德¶
為孝其象在周易之離夫在地為火在天為日在天者¶
用其精在地者用其形夏則火王其精在天温煖之氣¶
養生百木是其孝也冬時則廢其形在地酷烈之氣焚¶
燒山林是其不孝也故漢制使天下誦孝經選吏舉孝¶
<pb:KR4h0122_WYG_016-41a>¶
廉夫喪親自盡孝之終也今之公卿及二千石三年之¶
喪不得即去殆非所以增崇孝道而克稱火德者也往¶
者孝文勞謙行過乎儉故有遺詔以日易月此當時之¶
宜不可貫之萬世古今之制雖有損益而諒闇之禮未¶
嘗改移以示天下莫遺其親今公卿羣寮皆政教所瞻¶
而父母之喪不得奔赴夫仁義之行自上而始敦厚之¶
俗以應乎下傳曰喪祭之禮闕則人臣之恩薄背死忘¶
生者衆矣曾子曰人未有自致者必也親喪乎春秋傳¶
<pb:KR4h0122_WYG_016-41b>¶
曰上之所為民之歸也夫上所不為而民或為之故加¶
刑罰若上之所為民亦為之又何誅焉昔翟方進以自¶
備宰相而不敢踰制至遭母憂三十六日而除夫失禮¶
之源自上而始古者大喪三年不呼其門所以崇國厚¶
俗篤化之道也事失宜正過勿憚改天下通喪可如舊¶
禮臣聞有夫婦然後有父子有父子然後有君臣有君¶
臣然後有上下有上下然後有禮義禮義備則人知所¶
厝矣夫婦人倫之始王化之端故文王作易上經首乾¶
<pb:KR4h0122_WYG_016-42a>¶
坤下經首咸恒孔子曰天尊地卑乾坤定矣夫婦之道¶
所謂順也堯典曰釐降二女於媯汭嬪于虞降者下也¶
嬪者婦也言雖帝堯之女下嫁於虞猶屈體降下勤修¶
婦道易曰帝乙歸妹以祉元吉婦人謂嫁曰歸言湯以¶
娶禮婦其妹於諸侯也春秋之義王姬嫁齊使魯主之¶
不以天子之尊加於諸侯也今漢承秦法設尚主之儀¶
以妻制夫以卑臨尊違乾坤之道失陽唱之義孔子曰¶
昔聖人之作易也仰則觀象於天俯則察法於地覩鳥¶
<pb:KR4h0122_WYG_016-42b>¶
獸之文與地之宜近取諸身逺取諸物以通神明之德¶
以類萬物之情今觀法於天則北極至尊四星妃后察¶
法於地則崐山象夫卑澤象妻覩鳥獸之文鳥則雄者¶
鳴雊雌能順服獸則牡為唱導牝乃相從近取諸身則¶
乾為人首坤為人腹逺取諸物則木實屬天根荄屬地¶
陽尊隂卑葢乃天性且詩初篇實首關雎禮始冠婚先¶
正夫婦天地六經其㫖一揆宜改尚主之制以稱乾坤¶
之性遵法堯湯式是周孔合之天地而不謬質之鬼神¶
<pb:KR4h0122_WYG_016-43a>¶
而不疑人事如此則嘉瑞降天吉符出地五韙咸備各¶
以其敘矣昔者聖人建天地之中而謂之禮禮者所以¶
興福祥之本而止禍亂之源也人能枉欲從禮者則福¶
歸之順情廢禮者則禍歸之推禍福之所應知興廢之¶
所由來也衆禮之中婚禮為首故天子娶十二天之數¶
也諸侯以下各有等差事之降也陽性純而能施隂體¶
順而能化以禮濟樂節宣其氣故能豐子孫之祥致老¶
壽之福及三代之季淫而無節瑤臺傾宫陳妾數百陽¶
<pb:KR4h0122_WYG_016-43b>¶
竭於上隂隔於下故周公之戒曰不知稼穡之艱難不¶
聞小人之勞惟耽樂之從時亦罔或克壽是其明戒後¶
世之人好福不務其本惡禍不易其軌傳曰截趾適屨¶
孰云其愚何與斯人追欲喪軀誠可痛也臣竊聞後宫¶
采女五六千人從官侍使復在其外冬夏衣服朝夕稟¶
糧耗費縑帛空竭府藏徵調增培十而稅一空賦不辜¶
之民以供無用之女百姓窮困于外隂陽隔塞于内故¶
感動和氣災異屢臻臣愚以為諸非禮聘未曾幸御者¶
<pb:KR4h0122_WYG_016-44a>¶
一皆遣出使成妃合一曰通怨曠和隂陽二曰省財用¶
實府庫三曰修禮制綏眉壽四曰配陽施祈螽斯五曰¶
寛役賦安黎民此誠國家之𢎞利天人之大福也夫寒¶
熱晦明所以為歲尊卑奢儉所以為禮故以晦明寒暑¶
之氣尊卑侈約之禮為其節也易曰天地節而四時成¶
春秋傳曰唯器與名不可以假人孝經曰安上治民莫¶
善於禮禮者尊卑之差上下之制也昔季氏八佾舞於¶
庭非有傷害困於人物而孔子猶曰是可忍也孰不可¶
<pb:KR4h0122_WYG_016-44b>¶
忍洪範曰惟辟作威惟辟作福惟辟玉食凡此三者君¶
所獨行而臣不得同也今臣僭君服下食上珍所謂害¶
于而家凶于而國者也宜畧依古禮尊卑之差及董仲¶
舒制度之别嚴篤有司必行其命此則禁亂善俗足用¶
之要(荀氏家傳載爽對䇿曰臣聞火生於木故其德孝/漢之諡帝稱孝其義取此也故漢制天下皆誦孝)¶
(經選吏則舉孝廉以孝務自盡夫喪親自盡孝之終也/今二千石不得行三年喪非所以崇孝道而稱火德也)¶
(頃者漢嗣數乏枝葉不繁其咎未必不由此往者文帝/勞謙自約行過乎儉故有遺詔以日易月此所謂夷惠)¶
(激俗當身而巳非貫/萬世為後嗣法者也)¶
<pb:KR4h0122_WYG_016-45a>¶
　　　貽李膺書(膺字元禮潁川襄城人厯長樂少府/及陳竇之敗收捕鉤黨詣詔獄考死)¶
　　　　(膺為司隸校尉遭黨事下獄赦免歸鄉里居/陽城山中天下士大夫皆高尚其道及陳蕃)¶
　　　　(免太尉朝野屬意於膺爽恐其名高致/禍欲令屈節以全亂世為書以貽之)¶
久廢過庭不聞善誘陟岵瞻望惟日為歲知以直道不¶
容於時悅山樂水家于陽城道近路夷當即聘問無狀¶
嬰疾闕於所仰頃聞上帝震怒貶出鼎臣人鬼同謀以¶
為天子當貞觀二五利見大人不謂夷之初旦明而未¶
融虹蜺揚輝弃和取同方今天地氣閉大人休否智者¶
<pb:KR4h0122_WYG_016-45b>¶
見險投以逺害雖匱人望内合私願想甚欣然不為恨¶
也願怡神無事偃息衡門任其飛沈與時抑揚(後漢/書)¶
　　　與郭叔都書¶
陳季方才德秀出超世逸羣金相五質文章虎變終軍¶
賈誼誠無以加宜遂貢之宰朝盛其龍光鹽車之驥自¶
非伯樂無以顯名採光剖璞以獨見寳實為足下利之¶
(陳諶字季方穎川許人/與父寔兄紀並著高名)¶
　　　讓孝廉記¶
<pb:KR4h0122_WYG_016-46a>¶
伏惟孝廉古之貢士賢則光君愚則虧政爽以迂暗荷¶
當大選(並北堂/書鈔)¶
　　　女誡¶
詩云泉源在左淇水在右女子有行逺父母兄弟明當¶
許嫁配適君子竭節從理昏定晨省夜臥早起和顔悅¶
色事如依恃正身潔行稱為順婦以崇螽斯百葉之祉¶
婚姻九族云胡不喜聖人制禮以隔隂陽七歲之男王¶
母不抱七歲之女王父不恃親非父母不與同車親非¶
<pb:KR4h0122_WYG_016-46b>¶
兄弟不與同筵非禮不動非義不行是故宋伯姬遭火¶
不下堂知必為災傅母不來遂成於灰春秋書之以為¶
髙也¶
　　胡騰(字子升桂陽/人官至尚書)¶
　　　上言桓帝(帝廵南陽騰為䕶駕從事公卿貴戚/徴求役費騰上言從之自是肅然)¶
天子無外乘輿所幸即為京師臣請以荆州刺史比司¶
隸校尉臣自同都官從事¶
　　楊喬(字聖逹烏傷人前後數/上書言政事見謝承書)¶
<pb:KR4h0122_WYG_016-47a>¶
　　　薦孟嘗書(嘗為合浦太守有惠政以病自上桓/帝時尚書同郡楊喬上書薦嘗竟不)¶
　　　　(用/)¶
臣前後七表言故合浦太守孟嘗而身輕言微終不蒙¶
察區區破心徒然而巳嘗安仁𢎞義耽樂道德清行出¶
俗能幹絶羣前更守宰移風改政去珠復還饑民蒙活¶
且南海多珍財産易積掌握之内價盈兼金而嘗單身¶
謝病躬耕壟次匿景藏采不揚華藻實羽翮之美用非¶
徒腹背之毛也而沈淪草莽好爵莫及廊廟之寳棄於¶
<pb:KR4h0122_WYG_016-47b>¶
溝渠且年歲有訖桑榆行盡而忠貞之節永謝聖時臣¶
誠傷心私用流涕夫物以逺至為珍士以稀見為貴槃¶
木朽株為萬乘用者左右為之容耳王者取士宜拔衆¶
之所貴臣以斗筲之姿趨日月之側思立微節不敢茍¶
私鄉曲竊感禽息亡身進賢¶
　　　上諫(㑹稽/典録)¶
臣聞之曾子扣舷易水魚聞入淵鳥驚參天¶
　　朱㝢¶
<pb:KR4h0122_WYG_016-48a>¶
　　　劾單安徐盛奏(河東太守單安河内太守徐盛/中常侍單超徐璜之弟也慿寵)¶
　　　　(瀆貨㝢為司隸校尉/奏詔安盛廷尉治罪)¶
此等皆宦豎昆叔刀鋸之餘横蒙恩私剖符三河不能¶
思展命力以荅天地敢張豺狼之口吞噬百姓之命罪¶
深釁重人鬼同疾臣銜命操斤翦其兇醜輒考核贓罪¶
事皆伏上(漢紀/)¶
　　牢順¶
　　　奏李膺等黨人書(後漢紀延熹時河内張成有/道術知當大赦使女殺人李)¶
<pb:KR4h0122_WYG_016-48b>¶
　　　　(膺為司隸收成殺之中常侍侯覽等教成弟/子牢順上書詔收膺等三百餘人懸金搆逋)¶
　　　　(而黨人之議始于此/至靈帝復皆禁錮)¶
司隸李膺御史中丞陳蕃汝南范滂潁川杜密南陽岑¶
晊等相與結為黨誹謗朝廷迫脅公卿自相薦舉三桓¶
專魯六卿分晉政在大夫春秋所譏¶
　　　同前¶
赦者天子所以布大德於天下枯蘇解難者也而膺等¶
公於赦後論殺無忌方命為虐行其私威且膺等養太¶
<pb:KR4h0122_WYG_016-49a>¶
學游士結列郡生徒更驅馳為部黨誹訕朝政疑亂風¶
俗不可長¶
　¶
　¶
　¶
　¶
　¶
　¶
<pb:KR4h0122_WYG_016-49b>¶
　¶
　¶
　¶
　¶
　¶
　¶
　¶
　東漢文紀巻十六¶
