# -*- mode: mandoku-view; -*-
#+TITLE: 東漢文紀
#+DATE: 2015-08-25 00:38:40.811268
#+PROPERTY: ID KR4h0122
#+PROPERTY: BASEEDITION WYG    
#+PROPERTY: JUAN 提要
<pb:KR4h0122_WYG_000-1a>¶
欽定四庫全書　　　　　集部八¶
　東漢文紀　　　　　　　總集類¶
　　提要¶
　　　　(臣/)等謹案東漢文紀三十二巻明梅鼎祚編¶
　　　　鼎祚西漢文紀根據史漢故多為典確是編¶
　　　　雖亦以正史為宗而雜書之作始盛于東漢¶
　　　　即劉珍張璠諸記著録正史者亦逾八家沿¶
　　　　及六代小説繁興其時去雒京最近故依託¶
<pb:KR4h0122_WYG_000-1b>¶
　　　　附㑹尤較西漢為多至于集古金石諸録博¶
　　　　古考古諸圖以迨𨽻釋𨽻續而下捜括舊刻¶
　　　　爭奇炫博者彌不一家而西漢自五鳳磚數¶
　　　　事以外寥寥無多其碑碣文詞器物銘識亦¶
　　　　往往惟稱東漢鼎祚蒐羅既富義取全收其¶
　　　　間真贋互陳異同蠭起而訂訛正舛亦不及¶
　　　　西漢文紀之詳固其所也至如曹全一碑近¶
　　　　代始出乃復捃摭不遺其采輯亦云勤矣若¶
<pb:KR4h0122_WYG_000-2a>¶
　　　　夫永和裴岑破呼衍王碑逺在西域自我¶
　　皇上天威耆定儒者始獲睹其文鼎祚生明季衰¶
　　　　微之時嘉峪闗外即為絶域其佚而不載固¶
　　　　未可以為疎漏焉乾隆四十三年五月恭校¶
　　　　上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
