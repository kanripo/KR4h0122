# -*- mode: mandoku-view; -*-
#+TITLE: 東漢文紀
#+DATE: 2015-08-25 00:38:41.075458
#+PROPERTY: ID KR4h0122
#+PROPERTY: BASEEDITION WYG    
#+PROPERTY: JUAN 卷十一
<pb:KR4h0122_WYG_011-1a>¶
欽定四庫全書¶
　東漢文紀卷十一　　　　明　梅鼎祚　編¶
　　張禹(字伯達趙國襄/國人歴拜太尉)¶
　　　上言鄧太后(殤帝延平元年禹遷太傅録尚書/事太后以帝初育禹以重臣居禁)¶
　　　　(内上言/從之)¶
方諒闇密静之時不宜依常有事於苑囿其廣成上林¶
空地宜且以假貧民¶
　　　上言新野君表(鄧太后母新野君病太后車駕/幸其第禹時為太尉與司徒夏)¶
<pb:KR4h0122_WYG_011-1b>¶
　　　(勤司空張敏俱上表/比三上固爭乃還宫)¶
新野君不安車駕連日宿止臣等誠竊惶懼臣聞王者¶
動設先置止則交㦸清道而後行清室而後御離宫不¶
宿所以重宿衛也陛下體烝烝之至孝親省方藥恩情¶
發中久處單外百官露止議者所不安宜且還宫上為¶
宗廟社稷下為萬國子民¶
　　　奏事(前漢有安昌侯張禹今按後漢百官志云/世祖中興務存簡約并官省職丞相司直)¶
　　　　(以建武十八年省/則於此奏事合)¶
<pb:KR4h0122_WYG_011-2a>¶
臣聞天有三光以成其化方今三公之官不僃丞相獨¶
領天下萬事最衆多明不盡獨見誠非一人之所作也¶
案令丞相奏事司直持案長史将簿中二千石奏事皆¶
與其丞合縁以臣下各得盡心竭誠而事明公(太平御/覽分載)¶
(今/合)¶
　　鄧騭(字昭伯禹長子為虎/賁中郎将封上蔡侯)¶
　　　上鄧太后辭封疏(殤帝崩太后與騭等定策立/安帝永初元年封騭上蔡侯)¶
　　　　(及弟悝等並封侯食邑各萬户騭等辭讓逃/避間闗詣闕上疏自陳至于五六乃許之)¶
<pb:KR4h0122_WYG_011-2b>¶
臣兄弟汙穢無分可採過以外戚遭值明時託日月之¶
末光被雲雨之渥澤並統列位光昭當世不能宣賛風¶
美補助清化誠慙誠懼無以處心陛下躬天然之姿體¶
仁聖之徳遭國不造仍離大憂開日月之明運獨㫁之¶
慮援立皇統奉承太宗聖策定於神心休烈垂于不朽¶
本非臣等所能萬一而猥推嘉美並享大封伏聞詔書¶
驚惶慙怖追觀前世傾覆之誡退自惟念不寒而慄臣¶
等雖無逮及逺見之慮猶有庶幾戒懼之情常母子兄¶
<pb:KR4h0122_WYG_011-3a>¶
弟内相敕厲冀以端慤畏慎一心奉戴上全天恩下完¶
性命刻骨定分有死無二終不敢横受爵土以増罪累¶
惶窘怔營昧死陳乞¶
　　法雄(字文强扶風郿人/終於南邵太守)¶
　　　移書屬縣(雄為南郡太守濱帶江沔有雲夢藪/澤永初中多虎狼患賞募張捕反為)¶
　　　　(所害雄移書屬縣是後/虎患稍息人獲以安)¶
凡虎狼之在山林猶人之居城市古者至化之世猛獸¶
不擾皆由恩信寛澤仁及飛走太守雖不徳敢忘斯義¶
<pb:KR4h0122_WYG_011-3b>¶
記到其毁壞檻穽不得妄捕山林¶
　　樊準(字幼陵鯈族孫歴/尚書令光祿勲)¶
　　　論興儒學疏(鄧太后臨朝儒學陵替凖上書太/后納其言是後屢舉方正敦樸仁)¶
　　　　(賢之/士)¶
臣聞賈誼有言人君不可以無學故雖大舜聖徳孳孳¶
為善成王賢主崇明師傅及光武皇帝受命中興羣雄¶
崩擾旌旗亂野東西誅戰不遑啓處猶然投戈講藝息¶
馬論道至孝明皇帝兼天地之姿用日月之明庶政萬¶
<pb:KR4h0122_WYG_011-4a>¶
幾無不簡心而垂情古典㳺意經藝毎饗射禮畢正坐¶
自講諸儒並聽四方欣欣雖闕里之化矍相之事誠不¶
足言又多徵名儒以充禮官如沛國趙孝琅邪承宫等¶
或安居結駟告歸鄉里或豐衣博帶從見宗廟其餘以¶
經術見優者布在廊廟故朝多皤皤之良華首之老每¶
讌㑹則論難衎衎共求政化詳覽羣言響如振玉朝者¶
進而思政罷者退而偹問小大随化雍雍可嘉期門羽¶
林介胄之士悉通孝經博士議郎一人開門徒衆百數¶
<pb:KR4h0122_WYG_011-4b>¶
化自聖躬流及蠻荒匈奴遣伊秩訾王大車且渠來入¶
就學八方肅清上下無事是以議者毎稱盛時咸言永¶
平今學者盖少逺方尤甚博士倚席不講儒者競論浮¶
麗忘謇謇之忠習諓諓之辭文吏則去法律而學詆欺¶
鋭錐刀之鋒斷刑辟之重徳陋俗薄以致苛刻昔孝文¶
竇后性好黄老而清静之化流景武之間臣愚以為宜¶
下明詔博求幽隠發揚巖穴寵進儒雅有如孝宫者徵¶
詣公車以俟聖上講習之期公卿各舉明經及舊儒子¶
<pb:KR4h0122_WYG_011-5a>¶
孫進其爵位使纉其業復召郡國書佐使讀律令如此¶
則延頸者日有所見傾耳者月有所聞伏願陛下推述¶
先帝進業之道(東觀漢記準疏云光武受命中興之初/羣雄擾于冀州旌旗亂于大澤然猶投)¶
(戈講學息馬論道孝明皇帝尤垂意于經學即位刪定/乖疑稽合圖䜟封師太常桓榮為闗内侯親自制作五)¶
(行章句毎享射禮正坐自講諸儒並聽四方欣欣是/時學者尤甚冠帶縉紳逰辟雍觀化者以億萬計)¶
　　　論災異疏(凖再遷御史中丞永平初連年水旱/災異郡國飢困凖上疏太后從之悉)¶
　　　　(以公田賦/與貧人)¶
臣聞傳曰饑而不損兹曰太厥災水春秋穀梁傳曰五¶
<pb:KR4h0122_WYG_011-5b>¶
穀不登謂之大侵大侵之禮百官偹而不製羣神禱而¶
不祠由是言之調和陰陽實在儉節朝廷雖勞心元元¶
事從省約而在職之吏尚未奉承夫建化致理由近及¶
逺故詩曰京師翼翼四方是則今可先令太官尚方考¶
功上林池籞諸官實減無事之物五府調省中都官吏¶
京師作者如此則化及四方人勞省息伏見被災之郡¶
百姓凋殘恐非賑給所能勝贍雖有其名終無其實可¶
依征和元年故事遣使持節慰安尤困乏者徙置荆揚¶
<pb:KR4h0122_WYG_011-6a>¶
孰郡既省轉運之費且令百姓各安其所今雖有西屯¶
之役宜先東州之急如遣使者與二千石隨事消息悉¶
留富人守其舊土轉尤貧者過所衣食誠父母之計也¶
願以臣言下公卿平議¶
　　　薦龎參疏(參初拜左校令坐法輸作若盧及凉/州先零羌反凖為御史中丞上疏薦)¶
　　　　(之鄧太后納其言即于徒中召/拜謁者使西督三輔諸軍屯)¶
臣聞鷙鳥累百不如一鶚昔孝文皇帝悟馮唐之言而¶
赦魏尚之罪使為邉守匈奴不敢南向夫以一人之身¶
<pb:KR4h0122_WYG_011-6b>¶
折方面之難者選用得也臣伏見故左校令河南龎參¶
勇謀不測卓爾奇偉髙才武畧有魏尚之風前坐微法¶
輸作經時今羌戎為患大軍西屯臣以為如參之人宜¶
在行伍惟明詔採前世之舉觀魏尚之功免赦參刑以¶
為軍鋒必有成效宣助國威¶
　　龎參(字仲達河南緱/氏人歴太尉)¶
　　　徒中上羌事書¶
　　　　(參為左校令坐法輸作永和元年凉州先零/羌反遣車騎将軍騭討之參于徒中使子俊)¶
<pb:KR4h0122_WYG_011-7a>¶
　　　　(上書鄧太后即召拜謁者而召騭還四年羌/冦轉盛兵費日廣且連年不登榖石萬餘參)¶
　　　　(奏記于騭騭欲從參/議衆多不同乃止)¶
方今西州流民擾動而徵發不絶水潦不休地力不復重¶
之以大軍疲之以逺戍農功消於轉運資財竭於徵發田¶
疇不得墾闢禾稼不得收入摶手困窮無望來秋百姓¶
力屈不復堪命臣愚以為萬里運糧逺就羌戎不若總¶
兵養衆以待其疲車騎将軍騭宜且振旅留征西校尉¶
任尚使督凉州士民轉居三輔休徭役以助其時正煩¶
<pb:KR4h0122_WYG_011-7b>¶
賦以益其財令男得耕種女得織絍然後畜精鋭乗懈¶
沮出其不意攻其不僃則邉人之仇報奔北之恥雪矣¶
　　　奏記車騎将軍鄧騭¶
比年羌寇特因隴右供徭賦役為損日滋官負人責數¶
十億萬今復募發百姓調取穀帛衒賣什物以應吏求¶
外傷羌虜内困徵賦遂乃千里轉糧逺給武都西郡塗¶
路傾阻難勞百端疾行則鈔暴為害遲進則穀食稍損¶
運糧散于曠野牛馬死於山澤縣官不足輙貸于民民¶
<pb:KR4h0122_WYG_011-8a>¶
巳窮矣将從誰求名救金城而實困三輔三輔既困還¶
復為金城之禍矣參前數言宜棄西域乃為西州士太¶
夫之所笑今茍貪不毛之地營恤不使之民暴軍伊吾¶
之野以慮三族之外果破凉州禍亂至今夫拓境不寜¶
無益於彊多田不耕何救飢敝故善為國者務懷其内¶
不求外利務富其民不貪廣土三輔山原曠逺民庶稀¶
疏故縣邱城可居者多今宜徙邉郡不能自存者入居¶
諸陵田戍故縣孤城絶郡以權徙之轉運逺費聚而近¶
<pb:KR4h0122_WYG_011-8b>¶
之徭役煩數休而息之此善之善者也(後漢/書)¶
　　張俊¶
　　　謝鄧太后書(俊蜀郡人有才能元初中為尚書/郎郎朱濟丁盛不修行欲舉奏之)¶
　　　　(因共私求俊短得與司空袁敞子書封上之/下獄當死敞坐交通自殺俊臨刑鄧太后馳)¶
　　　　(騎減死論俊假名上/書謝當時皆哀其文)¶
臣孤恩負義自陷重刑情㫁意訖無所復望廷尉鞠遣¶
厥刀在前棺絮在後魂魄飛揚形容巳枯陛下聖澤以¶
臣嘗在近密識臣貎状傷臣眼目留心曲慮特加徧覆¶
<pb:KR4h0122_WYG_011-9a>¶
喪車復還白骨更肉披棺發槨起見白日天地父母能¶
生臣俊不能使臣俊當死復生陛下徳過天地恩重父¶
母誠非臣俊破碎骸骨舉宗腐爛所報萬一臣俊徒也¶
不得上書不勝去死就生驚喜踊躍觸冐拜章¶
　　劉毅(北海敬/王子)¶
　　　上安帝請注鄧太后徳政書(安帝初鄧太后臨/朝多徳政平望侯)¶
　　　　(劉毅欲令早有/注紀上書從之)¶
臣聞易載羲農而皇徳著書述唐虞而帝道崇故雖聖¶
<pb:KR4h0122_WYG_011-9b>¶
明必書功於竹帛流音於管絃伏惟皇太后膺大聖之¶
姿體乾坤之徳齊蹤虞妃比跡任姒孝弟慈仁允恭節¶
約杜絶奢盈之源防抑逸欲之兆正位内朝流化四海¶
及元興延平之際國無儲副仰觀乾象參之人譽援立¶
陛下為天下主永安漢室綏静四海又遭水潦東州饑¶
荒垂恩元元冠盖交路菲薄衣食躬率羣下損膳解驂¶
以贍黎苖惻隠之恩猶視赤子克巳引愆顯揚仄陋崇¶
晏晏之政敷在寛之教興滅國繼絶世録功臣復宗室¶
<pb:KR4h0122_WYG_011-10a>¶
追還徙人蠲除禁錮政非惠和不圗於心制非舊典不¶
訪於朝𢎞澤洋溢充塞宇宙洪澤豐沛漫衍八方華夏¶
樂化戎狄混并丕功著於大漢碩恵加於生人巍巍之¶
業可聞而不可及蕩蕩之勲可誦而不可名古之帝王¶
左右置史漢之舊典世有注紀夫道有夷崇治有進退¶
若善政不述細異輙書是為堯湯負洪水大旱之責而¶
無咸熙假天之美髙宗成王有雉雊迅風之變而無中¶
興康寜之功也上考詩書有虞二妃周室三母修行佐¶
<pb:KR4h0122_WYG_011-10b>¶
徳思不踰閾未有内遭家難外遇災害覽總大𪋤經營¶
天物功徳巍巍若兹者也宜令史官著長樂宫注聖徳¶
頌以敷宣景燿勒勳金石懸之日月攄之罔極以崇陛¶
下烝烝之孝¶
　　陳忠(字伯始寵子/歴拜尚書令)¶
　　　豫通帝意疏(安帝始親朝事時連有災異詔舉/有道公卿各上封事忠為尚書慮)¶
　　　　(言事者必有激切乃/上疏豫通帝意納之)¶
臣聞仁君廣山藪之大納切直之謀忠臣盡謇諤之節¶
<pb:KR4h0122_WYG_011-11a>¶
不畏逆耳之害是以髙祖舍周昌桀紂之譬孝文嘉爰¶
盎人豕之譏武帝納東方朔宣室之正元帝容薛廣徳¶
自刎之切昔晉平公問於叔向曰國家之患孰為大對¶
曰大臣重祿不極諌小臣畏罪不敢言下情不上通此¶
患之大者公曰善於是下令曰吾欲進善有謁而不通¶
罪至死今明詔崇髙宗之徳推宋景之誠引咎克躬諮¶
訪羣吏言事者見杜根成翊世等新蒙表録顯列二臺¶
必承風響應爭為切直若嘉謀異策宜輙納用如其管¶
<pb:KR4h0122_WYG_011-11b>¶
穴妄有譏刺雖苦口逆耳不得事實且優㳺寛容以示¶
聖明無諱之美若有道之士對問髙者宜垂省覽特遷¶
一等以廣直言之路¶
　　　論郡縣盜賊疏(安帝即位以後頻遭元二之戹/盗賊並起郡縣莫肯糾發忠獨)¶
　　　　(以為憂/上疏)¶
臣聞輕者重之端小者大之源故隄潰蟻穴氣洩鍼芒¶
是以明者慎微智者識幾書曰小不可不殺詩云無縱¶
詭隨以謹無良盖所以崇本絶末鉤深之慮也臣竊見¶
<pb:KR4h0122_WYG_011-12a>¶
元年以來盜賊連發攻亭刼掠多所傷殺夫穿窬不禁¶
則致強盗強盗不斷則為攻盗攻盗成羣必生大姦故¶
逃亡之科憲令所急至於通行飲食罪致大辟而頃者¶
以來莫以為憂州郡督録怠慢長吏防禦不肅皆欲採¶
獲虚名諱以盗賊為負雖有發覺不務清澄至有逞威¶
濫怒無辜僵仆或有跼蹐比伍轉相賦歛或隨吏追赴¶
周章道路是以盗發之家不敢申告鄰舍比里共相壓¶
迮或出私財以償所亡其大章著不可掩者乃肯發露¶
<pb:KR4h0122_WYG_011-12b>¶
陵遲之漸遂且成俗冦攘誅咎皆由於此前年渤海張¶
伯路可為至戒覆車之軌其迹不逺盖失之末流求之¶
本源宜糺増舊科以防來事自今強盗為上官若他郡¶
縣所糺覺一發部吏皆正法尉貶秩一等令長三月奉¶
贖罪二發尉免官令長貶秩一等三發以上令長免官¶
便可撰立科條處為詔文切敕刺史嚴加糺罰冀以猛¶
濟寛驚懼姦慝頃季夏大暑而消息不協寒氣錯時水¶
涌為變天之䧏異必有其故所舉有道之士可䇿問國¶
<pb:KR4h0122_WYG_011-13a>¶
典所務王事過差令處煖氣不效之意庶有讜言以承¶
天誡¶
　　　議喪服疏(元初三年有詔大臣得行三年喪忠/因此上言孝宣皇帝舊令人從軍屯)¶
　　　　(及給事縣官者大父母死未滿三月皆勿徭/令得葬送請依此制太后從之至建元中尚)¶
　　　　(書令祝諷尚書孟布等奏以為孝文皇帝定/約禮之制光武皇帝絶告寕之興貽則萬世)¶
　　　　(誠不可改宜復建武故事忠/上疏宦豎不便竟寝忠奏)¶
臣聞之孝經始於愛親終於哀戚自天子下至庶人尊¶
卑貴賤其義一也夫父母於子同氣異息一體而分三¶
<pb:KR4h0122_WYG_011-13b>¶
年乃免於懷抱先聖縁人情而著其節制服二十五月¶
是以春秋臣有大喪君三年不呼其門閔子雖要絰服¶
事以赴公難退而致位以究私恩故稱君使之非也臣¶
行之禮也周室陵遲禮制不序蓼莪之人作詩自傷曰¶
瓶之罄矣惟罍之恥言巳不得終竟子道者亦上之恥¶
也髙祖受命蕭何創制大臣有寜告之科合於致憂之¶
義建武之初新承大亂凡諸國政多趣簡易大臣既不¶
得告寜而羣司營祿念私鮮循三年之喪以報顧復之¶
<pb:KR4h0122_WYG_011-14a>¶
恩者禮義之方實為彫損大漢之興雖承衰敝而先王¶
之制稍以施行故籍田之耕起於孝文孝㢘之貢發於¶
孝武郊祀之禮定於元成三雍之序偹於顯宗大臣終¶
喪成乎陛下聖功美業靡以尚兹孟子有言老吾老以¶
及人之老幼吾幼以及人之幼天下可運於掌臣願陛¶
下登髙北望以甘陵之思揆度臣于之心則海内咸得¶
其所¶
　　　論妖變疏(忠轉為僕射時帝數遣黄門常侍及/帝乳母王聖女中侍伯榮往來甘陵)¶
<pb:KR4h0122_WYG_011-14b>¶
　　　　(而伯榮負寵驕蹇所經郡國迎為禮/謁又霖雨積時河水涌溢忠上疏)¶
臣聞位非其人則庶事不叙庶事不叙則政有得失政¶
有得失則感動陰陽妖變為應陛下毎引灾自厚不責¶
臣司臣司狃恩莫以為負故天心未得隔并屢臻青冀¶
之域淫雨漏河徐岱之濱海水盆溢兗豫蝗蝝滋生荆¶
揚稻収儉薄并凉二州羌戎叛戾加以百姓不足府帑¶
虚匱自西徂東杼柚将空臣聞洪範五事一曰貎貎以¶
恭恭作肅貎傷則狂而致常雨春秋大水皆為君上威¶
<pb:KR4h0122_WYG_011-15a>¶
儀不穆臨蒞不嚴臣下輕慢貴倖擅權陰氣盛強陽不¶
能禁故為淫雨陛下以不得親奉孝徳皇園廟比遣中¶
使致敬甘陵朱軒軿馬相望道路可謂孝至矣然臣竊¶
聞使者所過威權翕赫震動郡縣王侯二千石至為伯¶
榮獨拜車下儀體上僣侔於人主長吏惶怖譴責或邪¶
謟自媚發人脩道繕理亭傳多設儲跱徵役無度老弱¶
相隨動有萬計賂遺僕從人數百匹頓踣呼嗟莫不叩¶
心河間託叔父之屬清河有陵廟之尊及剖符大臣皆¶
<pb:KR4h0122_WYG_011-15b>¶
猥為伯榮屈節車下陛下不問必以陛下欲其然也伯¶
榮之威重於陛下陛下之柄在於臣妾水灾之發必起¶
於此昔韓嫣託副車之乗受馳視之使江都誤為一拜¶
而嫣受歐刀之誅臣願明主嚴天元之尊正乾綱之位¶
職事巨細皆任賢能不宜復令女使干錯萬機重察左¶
右得無石顯泄漏之姦尚書納言得無趙昌譛崇之詐¶
公卿大臣得無朱博阿傅之援外屬近戚得無王鳳害¶
商之謀若國政一由帝命王事毎决於巳則下不得偪¶
<pb:KR4h0122_WYG_011-16a>¶
上臣不得干君常雨大水必當霽止四方衆異不能為¶
害¶
　　　論三府任輕疏(時三府任輕機事専委尚書而/灾𤯝變咎輒切免公台忠以為)¶
　　　　(非體疏諌忠意常在/褒崇大臣待下以禮)¶
臣聞君使臣以禮臣事君以忠故三公稱曰冡宰王者¶
待以殊敬在輿為下御坐為起入則參對而議政事出¶
則監察而董是非漢典舊事丞相所請靡有不聽今之¶
三公雖當其名而無其實選舉誅賞一由尚書尚書見¶
<pb:KR4h0122_WYG_011-16b>¶
任重於三公陵遲以來其漸久矣臣忠心常獨不安是¶
故臨事戰懼不敢穴見有所興造又不敢希意同僚以¶
謬平典而謗讟日聞罪足萬死近以地震䇿免司空陳¶
褒今者灾異復欲切讓三公昔孝成皇帝以妖星守心¶
移咎丞相使賁麗納説方進方進自引卒不蒙上天之¶
福徒乖宋景之誠故知是非之分較然有歸矣又尚書¶
决事多違故典罪法無例詆欺為先文慘言醜有乖章¶
憲宜責求其意割而勿聽上順國典下防威福置方員¶
<pb:KR4h0122_WYG_011-17a>¶
於規矩審輕重於衡石誠國家之典萬世之法也¶
　　　尚書郎奏(御覽引/俊漢書)¶
尚書為王喉舌而諸郎多文俗鮮有雅才毎為詔文宣¶
示内外轉相求請也¶
　　　薦劉愷疏(安帝始親政事朝廷多稱司空劉愷/㑹太尉馬英策罷忠時為尚書薦愷)¶
　　　　(詔拜愷/太尉)¶
臣聞三公上則台階下象山岳股肱元首鼎足居職協¶
和陰陽調訓五品考功量才以序庶僚遭烈風不迷遇¶
<pb:KR4h0122_WYG_011-17b>¶
迅雨不惑位莫重焉而今上司缺職未議其人臣竊差¶
次諸卿考合衆議咸稱太常朱倀少府荀遷臣父寵前¶
忝司空倀遷並為掾屬具知其能倀能説其經書而用¶
心褊狹遷嚴毅剛直而薄於藝文伏見前司徒劉愷沈¶
重淵懿道徳博偹克讓爵土致祚弱弟躬浮雲之志兼¶
浩然之氣頻歴二司舉動得禮以疾致仕側身里巷處¶
約思純進退有度百僚景式海内歸懷往者孔光師丹¶
近世鄧彪張酺皆去宰相復序上司誠宜簡練卓異以¶
<pb:KR4h0122_WYG_011-18a>¶
厭衆望¶
　　　劾陳禪奏(永寕元年西南夷撣國王獻樂及幻/人明年元㑹作之于庭安帝與羣臣)¶
　　　　(共觀大奇之禪為諫議大夫獨言帝王之庭/不宜設夷狄之技尚書陳忠劾奏禪左轉為)¶
　　　　(障/尉)¶
古者合歡之樂舞於堂四夷之樂陳於門故詩云以雅¶
以南韎任朱離今撣國越流沙踰縣度萬里貢獻非鄭¶
衛之聲佞人之比而禪庭訕朝政請劾禪下獄¶
　　　薦周興疏(興為尚書令周榮子以榮忠節除興/為郎中少有名譽永寕中尚書陳忠)¶
<pb:KR4h0122_WYG_011-18b>¶
　　　　(疏薦興為/尚書郎)¶
臣伏惟古者帝王有所號令言必𢎞雅辭必温麗垂于¶
後世列於典經故仲尼嘉唐虞之文章從周室之郁郁¶
臣竊見光祿郎周興孝友之行著於閨門清厲之志聞¶
於州里藴匱古今博物多聞三墳之篇五典之策無所¶
不覽屬文著辭有可觀採尚書出納帝命為王喉舌臣¶
等既愚闇而諸郎多又俗吏鮮有雅才毎為詔文宣示¶
内外轉相求請或以不能而專巳自由辭多鄙固興抱¶
<pb:KR4h0122_WYG_011-19a>¶
奇懷能隨輩棲遲誠可歎惜¶
　　　太官宜着兩梁冠奏(荀綽晉百官表注云/建光中尚書陳忠奏)¶
令史質堪上言太官宜著兩梁尚書孟希奏太官職在¶
鼎俎不列陛位堪欲令比大夫兩梁冠不宜許臣伏惟¶
太官今職在典掌王饔統六清之飲列八珍之饌正百¶
品之羞納四方之貢所奉尤重用思又勤明詔慎口實¶
之御防有敗之姦増崇其選侍御史主捕案太醫令奉¶
方藥供養符節令掌幡信金虎故位從大夫車有韜沂¶
<pb:KR4h0122_WYG_011-19b>¶
冠有兩梁所以殊親疎别内外也太官令以供養言之¶
為最親近以執事言之為最煩多令又髙選又執法比¶
太醫令科同服等而冠二人殊名實不副又博士秩卑¶
以其傳先王之訓故尊而異之令服大夫之冕猶此言¶
之兩梁冠非必列於陛位也建中初太官令兩梁冠春¶
秋之義大於復古如堪言合典可施行克厭帝心即聽¶
用之¶
　　　議厯奏(安帝延光二年中謁者亶誦言當用甲/寅元河南梁豐言當復用太初尚書郎)¶
<pb:KR4h0122_WYG_011-20a>¶
　　　　(張衡周興以為九道法最宻詔書下公卿詳/議太尉愷等上侍中施延等議太初過天日)¶
　　　　(一度弦望失正月以晦見西方食不與天相/應元和改從四分雖宻于太初復不正皆不)¶
　　　　(可用甲寅元與天相應合圗䜟可施行博士/黄廣大行令任僉議如九道河南尹祉太子)¶
　　　　(舍人季𢎞等四十人議即用甲寅元當除元/命苞天地開闢獲麟中百一十四嵗推閏月)¶
　　　　(六直其日或朔晦弦望二十四氣宿度不相/應者非一用九道為朔月有比三大二小皆)¶
　　　　(疏逺元和變厯以應保乾圖三百嵗斗厯改/憲之文四分厯本起圖䜟最得其正不宜易)¶
　　　　(愷等八十四人議宜從太初尚書/令忠上奏上納其言遂改厯事)¶
諸從太初者皆無他效驗徒以世宗攘夷廓境享國久¶
<pb:KR4h0122_WYG_011-20b>¶
長為辭或云孝章改四分灾異率甚未有善應臣伏惟¶
聖王興起各異正朔以通三統漢祖受命因秦之紀十¶
月為年首閏常在嵗後不稽先代違於帝典太宗遵脩¶
三階以平黄龍以至刑犴以錯五者以備哀平之際同¶
承太初而妖孽累仍痾禍非一議者不以成數相參¶
考真求實而泛采妄説歸福太初致咎四分太初厯衆¶
賢所立是非巳定永平不審復革其弦望四分有謬不¶
可施行元和鳳鳥不當應厯而翔集逺嘉前造則喪其¶
<pb:KR4h0122_WYG_011-21a>¶
休近譏後改則隠其福漏見曲論未可為是臣輙復重¶
難衡興以為五紀論推步行度當時比諸術為近然猶¶
未稽於古及向子歆欲以合春秋横斷年數損夏益周¶
考之表紀差謬數百兩厯相課六千一百五十六嵗而¶
太初多一日冬至日直斗而云在牽牛迃濶不可復用¶
昭然如此史官所共見非獨衡興前以為九道密近今¶
議者以為有闕及甲寅元復多違失皆未可取正昔仲¶
尼假順馬之名以崇君之義况天之厯數不可任疑從¶
<pb:KR4h0122_WYG_011-21b>¶
虚以非易是¶
　　張璫¶
　　　陳制虜三策(北虜連與車師入寇河西議者因/欲閉玉門陽闗以絶其患延光二)¶
　　　　(年燉煌太守張璫上書陳三策尚書陳忠疏/奏和帝乃以班勇為西域長史破平車師)¶
北虜呼衍王常展轉蒲類秦海之間專制西域共為冦¶
鈔今以酒泉屬國吏士二千餘人集昆侖塞先擊呼衍¶
王絶其根本因發鄯善兵五千人脇車師後部此上計¶
也若不能出兵可置軍司馬将士五百人四郡供其犂¶
<pb:KR4h0122_WYG_011-22a>¶
牛穀食出據栁中此中計也如又不能則宜棄交河城¶
收鄯善等悉使入塞此下計也¶
　　　陳忠請置燉煌校尉疏¶
臣聞八蠻之寇莫甚北虜漢興髙祖窘平城之圍太宗¶
屈供奉之恥故孝武憤怒深惟久長之計命遣虎臣浮¶
河絶漢窮破虜庭當斯之役黔首隕於狼望之北財幣¶
縻于盧山之壑府庫單竭杼柚空虚筭至舟車貲及六¶
畜夫豈不懷慮久故也遂開河西四郡以隔絶南羌收¶
<pb:KR4h0122_WYG_011-22b>¶
三十六國斷匈奴右臂是以單于孤特鼠竄逺藏至干¶
宣元之世遂偹蕃臣闗徼不閉羽檄不行由此察之戎¶
狄可以威服難以化狎西域内附日久區區東望扣闗¶
者數矣此其不樂匈奴慕漢之效也今北虜巳破車師¶
埶必南攻鄯善棄而不救則諸國從矣若然則虜財賄¶
益増膽埶益殖威臨南羌與之交連如此河西四郡危¶
矣河西既危不得不救則百倍之役興不貲之費發矣¶
議者但念西域絶逺䘏之煩費不見先世苦心勤勞之¶
<pb:KR4h0122_WYG_011-23a>¶
意也方今邉境守禦之具不精内郡武衞之偹不修敦¶
煌孤危逺來告急復不輔助内無以慰勞吏民外無以¶
威示百蠻蹙國減土經有明誡臣以為敦煌宜置校尉¶
案舊増四郡屯兵以西撫諸國庶足以折衝萬國震怖¶
匈奴¶
　　劉愷(字伯豫居巢侯劉般子以讓/弟爵徴拜議郎歴位太尉)¶
　　　長吏行服議(愷元初二年為司徒舊制公卿二/千石刺史不得行三年喪由是喪)¶
　　　　(禮並廢元初中鄧太后詔長吏以下不為親/行服者不得典城選舉時有上言牧守宜同)¶
<pb:KR4h0122_WYG_011-23b>¶
　　　　(此制議者以為不/便愷獨議上從之)¶
詔書所以為制服之科者盖崇化厲俗以𢎞孝道也今¶
刺史一州之表二千石千里之師職在辯章百姓宣美¶
風俗尤宜尊重典禮以身先之而議者不尋其端至于¶
牧守則云不宜是猶濁其源而望流清曲其形而欲景¶
直不可得也¶
　　　臧吏减罪議(安帝初清河相叔孫光坐臧抵罪/増錮二世永寕時居延都尉范邠)¶
　　　　(復犯贓罪詔下三公廷尉議司徒楊震/等議依光比愷獨議上有詔太尉議是)¶
<pb:KR4h0122_WYG_011-24a>¶
春秋之義善善及子孫惡惡止其身所以進人於善也¶
尚書曰上刑挾輕下刑挾重如令使臧吏禁錮子孫以¶
輕從重懼及善人非先王詳刑之意也¶
　　班勇(字宜僚超少子有父風為西域/長史以攻焉耆兵後期下獄免)¶
　　　置西域副校尉議(永初初勇為軍司馬出敦煌/迎都䕶還罷都䕶俊西域絶)¶
　　　　(無漢吏元初六年敦煌太守曺宗遣長史索/班屯伊吾車師前王及鄯善王皆來降後數)¶
　　　　(月北單于與車師後部攻沒班撃走前王畧/有北道鄯善王急求救宗請出兵擊匈奴因)¶
　　　　(復取西域鄧本后詔勇詣朝堂㑹議公卿多/以為宜閉玉門闗遂棄西域勇上議尚書等)¶
<pb:KR4h0122_WYG_011-24b>¶
　　　　(又難勇勇對于是從勇議復/敦煌郡營兵置西域副校尉)¶
昔孝武皇帝患匈奴彊盛兼總百蠻以逼障塞於是開¶
通西域離其黨與論者以為奪匈奴府藏斷其右臂遭¶
王莽簒盗徵求無厭胡夷忿毒遂以背叛光武中興未¶
遑外事故匈奴負強驅率諸國及至永平再攻敦煌河¶
西諸郡城門晝閉孝明皇帝深惟廟策乃命虎臣出征¶
西域故匈奴逺遁邉境得安及至永元莫不内屬㑹間¶
者羌亂西域復絶北虜逐譴責諸國備其逋租髙其價¶
<pb:KR4h0122_WYG_011-25a>¶
直嚴以期㑹鄯善車師皆懷憤怨思樂事漢其路無從¶
前所以時有叛者皆由牧養失宜還為其害故也今曺¶
宗徒恥於前負欲報雪匈奴而不尋出兵故事未度當¶
時之宜也夫要功荒外萬無一成若兵連禍結悔無及¶
巳况今府藏未充師無後繼是示弱於逺夷暴短於海¶
内臣愚以為不可許也舊敦煌郡有營兵三百人今宜¶
復之復置䕶西域副校尉居於敦煌如永元故事又宜¶
遣西域長史将五百人屯樓蘭西當焉耆龜兹徑路南¶
<pb:KR4h0122_WYG_011-25b>¶
彊鄯善于窴心膽北扞匈奴東近敦煌如此誠便¶
　　　朝議置西域副校尉難對¶
尚書問勇曰今立副校尉何以為便又置長史屯樓蘭¶
利害云何勇對曰昔永平之末始通西域初遣中郎将¶
居敦煌後置副校尉於車師既為胡虜節度又禁漢人¶
不得有所侵擾故外夷歸心匈奴畏威今鄯善王尤還¶
漢之外孫若匈奴得志則尤還必死此等雖同鳥獸亦¶
知避害若出屯樓蘭足以招撫其心愚以為便長樂衞¶
<pb:KR4h0122_WYG_011-26a>¶
尉鐔顯廷尉綦母叅司𨽻校尉崔據難曰朝廷前所以¶
棄西域者以其無益於中國而費難供也今車師巳屬¶
匈奴鄯善不可保信一旦反覆班将能保北胡不為邉¶
害乎勇對曰今中國置州牧者以禁郡縣姦猾盜賊也¶
若州牧能保盗賊不起者臣亦願以要斬保匈奴之不¶
為邉害也今通西域則虜埶必弱匈奴必弱則為患微¶
矣孰與歸其府藏續其斷臂哉今置校尉以扞撫西域¶
設長吏以招懷諸國若棄而不立則西域望絶望絶之¶
<pb:KR4h0122_WYG_011-26b>¶
後屈就北虜縁邉之郡将受困害恐河西城門必復有¶
晝閉之儆矣今不廓開朝廷之徳而抱屯戍之費若北¶
虜遂熾豈安邉久長之策哉太尉屬毛軫難曰今若置¶
校尉則西域絡繹遣使求索無厭與之則費難供不與¶
則失其心一旦為匈奴所迫當復求救則為役大矣勇¶
對曰今設以西域歸匈奴而使其恩徳大漢不為鈔盗¶
則可矣如其不然則因西域租入之饒兵馬之衆以擾¶
動縁邉是為富仇讎之財増暴夷之埶也置校尉者宣¶
<pb:KR4h0122_WYG_011-27a>¶
威布徳以繫諸國内向之心以疑匈奴覬覦之情而無¶
財費耗國之慮也且西域之人無他求索其來入者不¶
過禀食而巳今若拒絶埶歸北屬夷虜并力以冦并凉¶
則中國之費不止千億置之誠便¶
　　李郃(字孟節漢中南鄭人舉孝㢘五/遷尚書令歴司空復為司徒)¶
　　　上安帝復祀六宗奏(李氏家書云郃通五經善/河圖風星為司空侍祠南)¶
　　　　(郊不見六宗祠上奏帝從之元初/六年更立六宗祠於雒陽西北)¶
案尚書肆類于上帝禋于六宗六宗者上不及天下不¶
<pb:KR4h0122_WYG_011-27b>¶
及地傍不及四方在六合之中助陰陽化成萬物漢初¶
甘泉汾陰天地亦禋六宗孝成之時匡衡奏立南北郊¶
祀復祀六宗及王莽謂六宗易六子也建武都雒陽制¶
祀不道祭六宗由是廢不血食今宜復舊制度¶
　　　日蝕上書(元初六年十二月戊午朔日有蝕之/司空郃上書帝深納其言後二嵗鄧)¶
　　　　(太后崩上收考中人趙/任等在中宫有廢立謀)¶
陛下祗畏天威懼天變克己責躬博訪羣下咎皆在臣¶
力小任重招致咎徵去年二月京師地震今月戊午日¶
<pb:KR4h0122_WYG_011-28a>¶
蝕夫至尊莫過乎天天之變莫大乎日蝕地之戒莫重¶
乎震動今一嵗之中大異兩見日蝕之變既為尤深地¶
動之戒揺宫最醜日者陽精君之象也戊者土主任在¶
中宫午者火徳漢之所承地道安静法當由陽今乃専¶
恣揺動宫闕禍在蕭墻之内臣恐宫中必有陰謀其陽¶
下圖其上造為逆也灾變終不虚生推原二異日辰行¶
度甚為較明譬猶指掌宜察宫闕之内如有所疑急摧¶
破其謀無令得成脩政恐懼以答天意十月辛夘日有¶
<pb:KR4h0122_WYG_011-28b>¶
蝕之周家所忌乃為亡徵是時妃后用事七子朝令戊¶
午之灾近相似類宜貶退諸后兄弟羣從内外之寵求¶
賢良徵逸士下徳令施恩恵澤及山海(李氏/家書)¶
　　　上天變疏(古今注曰永建元年二月甲午客星/入太微五月甲子月入斗李氏家書)¶
　　　　(曰時天有變氣/李郃上書陳)¶
臣聞天不言縣象以示吉㐫挺灾變異以為譴戒昔齊¶
桓公遭虹貫斗牛之變納管仲之謀令齊去婦無近妃¶
宫桓公聽用齊以大安趙有尹史見月生齒齕畢大星¶
<pb:KR4h0122_WYG_011-29a>¶
占有兵變趙君曰天下共一畢知為何國也下史於獄¶
其後公子牙謀弑君血書端門如史所言乃月十三日¶
有客星氣象彗孛入天市梗河招揺槍棓十六日入紫¶
宫迫北辰十七日復過文昌泰陵至天船積水間稍微¶
不見客星一占曰魯星歴天市者為穀貴梗河三星備¶
非常泰陵入星為㐫喪紫宫北辰為至尊如占恐宫廬¶
之内有兵喪之變千里之外有非常暴逆之憂魯星不¶
得過度尊宿行度從疾應非一端恐復有如王阿母母¶
<pb:KR4h0122_WYG_011-29b>¶
子賤妾之欲居帝旁耗亂政事者誠令有之宜當抑逺¶
饒足以財王者權柄及爵祿人天所重慎誠非阿妾所¶
宜干豫天故挺變明以示人如不承慎禍至變成悔之¶
靡及也¶
　　朱寵¶
　　　追訟鄧騭書(建光元年鄧太后崩安帝復封騭/為上蔡侯位特進帝多不徳而乳)¶
　　　　(母王聖見太后久不歸政慮有廢置及崩宫/人因誣告悝等先從尚書鄧訪取廢帝故事)¶
　　　　(遂廢悝等諸子侯為庶人逼迫皆自殺騭遣/就國與子並不食而死大司農末寵痛騭無)¶
<pb:KR4h0122_WYG_011-30a>¶
　　　　(罪乃肉袒輿櫬上疏追訟之/寵免官帝亦頗悟祠騭中牢)¶
伏惟和熹皇后聖善之徳為漢文母兄弟忠孝同心憂¶
國宗廟有主王室是賴功成身退讓國遜位歴世外戚¶
無與為比當享積善履謙之祐而横為宫人單辭所陷¶
利口傾險反亂國家罪無申證獄不訊鞠遂令騭等罹¶
此酷濫一門七人並不以命屍骸流離怨魂不反逆天¶
感人率土喪氣宜収還冡次寵樹遺孤奉承血祀以謝¶
亡靈¶
<pb:KR4h0122_WYG_011-30b>¶
　　周磐(字堅伯汝南安成人三遷重/合令皆有恵政思母棄官)¶
　　　令二子(磐母歿公府三辟並不應建光元年嵗/朝集諸生講論因令二子月望忽終)¶
吾日者夢見先師東里先生與我講於陰堂之奥既而¶
長歎豈吾齒之盡乎若命終之日桐棺足以周身外椁¶
足以周棺歛形懸封濯衣幅巾編二尺四寸簡寫堯典¶
一篇并刀筆各一以置棺前示不忘聖道¶
　　楊震(字伯起𢎞農華陰人年五十始仕州郡歴/太尉以直諌忤諸倖臣被搆收印綬自殺)¶
　　　諌安帝内寵書(震永寕元年為司徒明年鄧太/后崩内寵始横乳母王聖子女)¶
<pb:KR4h0122_WYG_011-31a>¶
　　　　(伯榮出入宫掖傳通姦賄震疏諌帝以示阿/母等而伯榮尤驕淫與故朝陽侯劉䕶從兄)¶
　　　　(瓌通瓌遂以為妻得襲䕶爵位侍/中震深疾之復詣闕疏奏不省)¶
臣聞政以得賢為本理以去穢為務是以唐虞俊乂在¶
官四凶流放天下咸服以致雍熙方今九徳未事嬖倖¶
充庭阿母王聖出自賤微得遭千載奉養聖躬雖有推¶
燥居濕之勤前後賞恵過報勞苦而無厭之心不知紀¶
極外交屬託擾亂天下損辱清朝塵㸃日月書誡牝雞¶
牡鳴詩刺哲婦喪國昔鄭嚴公從母氏之欲恣驕弟之¶
<pb:KR4h0122_WYG_011-31b>¶
情幾至危國然後加討春秋貶之以為失教夫女子小¶
人近之喜逺之怨實為難養易曰無攸遂在中饋言婦¶
人不得與於政事也宜速出阿母令居外舍斷絶伯榮¶
莫使往來令恩徳兩隆上下俱美惟陛下絶婉孌之私¶
割不忍之心留神萬幾誡慎拜爵減省獻御損節徵發¶
令野無鶴鳴之嘆朝無小明之悔大東不興於今勞止¶
不怨於下擬跡往古比徳哲王豈不休哉¶
　　　復論劉瓌襲封疏¶
<pb:KR4h0122_WYG_011-32a>¶
臣聞髙祖與羣臣約非功臣不得封侯故經制父死子¶
繼兄亡弟及以防簒也伏見詔書封故朝陽侯劉䕶再¶
從兄瓌襲䕶爵為侯䕶同産弟威今猶見在臣聞天子¶
專封封有功諸侯專爵爵有徳今瓌無他功行但以配¶
阿母女一時之間既位侍中又至封侯不稽舊制不合¶
經義行人喧嘩百姓不安陛下宜覽鏡既往順帝之則¶
　　　諌論阿母起第及樊豐等書(震延光二年為太/尉時詔遣使者大)¶
　　　　(為阿母修第中常侍樊豐侍中周廣謝惲等/更相扇動傾揺朝廷震疏諌不從豐等遂詐)¶
<pb:KR4h0122_WYG_011-32b>¶
　　　　(作詔書調發司農錢穀大匠材木各/起家舍役費無數震因地震復上疏)¶
臣聞古者九年耕必有三年之儲故堯遭洪水人無莱¶
色臣伏念方今灾害發起彌彌滋甚百姓空虚不能自¶
贍重以螟蝗羌夷抄掠三邉震擾戰鬬之役至今未息¶
兵甲軍糧不能復給大司農帑藏匱乏殆非社稷安寜¶
之時伏見詔書為阿母興起津城門内第舍合兩為一¶
連里竟街雕修繕飾窮極巧技今盛夏土王而攻山採¶
石其大匠左校别部将作合數十處轉相追促為費巨¶
<pb:KR4h0122_WYG_011-33a>¶
億周廣謝惲兄弟與國無肺腑枝葉之屬依倚近倖姦¶
佞之人與樊豐王永等分威共權屬託州郡傾動大臣¶
宰司辟召承望㫖意招來海内貪汙之人受其貨賂至¶
有臧錮棄世之徒復得顯用白黒溷淆清濁同源天下¶
讙譁咸曰財貨上流為朝結譏臣聞師言上之所取財¶
盡則怨力盡則叛怨叛之人不可復使故曰百姓不足¶
君誰與足惟陛下度之¶
　　　地震復論周豐等疏¶
<pb:KR4h0122_WYG_011-33b>¶
臣蒙恩僃台輔不能奉宣政化調和陰陽去年十一月¶
四日京師地動臣聞師言地者陰精當安静承陽而今¶
動揺者陰道盛也其日戊辰三者皆土位在中宫此中¶
臣近官盛於持權用事之象也臣伏惟陛下以邉境未¶
寜躬自菲薄宫殿垣屋傾倚枝柱而巳無所興造欲令¶
逺近咸知政化之清流商邑之翼翼也而親近倖臣未¶
崇斷金驕溢踰法多請徒士盛修第舍賣弄威福道路¶
讙譁衆所聞見地動之變近在城郭殆為此發又冬無¶
<pb:KR4h0122_WYG_011-34a>¶
宿雪春節未雨百僚燋心而繕修不止誠致旱之徵也¶
書曰僭恒晹若臣無作威作福玊食唯陛下奮乾剛之¶
徳棄驕奢之臣以掩訞言之口奉承皇天之戒無令威¶
福久移於下¶
　　　救趙騰疏(河間男子趙騰詣闕上書指陳得失/順帝怒收考詔獄結以罔上不道震)¶
　　　　(疏救之不省/騰竟伏誅)¶
臣聞堯舜之世諌鼓謗木立之於朝殷周哲王小人怨¶
詈則還自敬徳所以達聰明開不諱博採負薪盡極下¶
<pb:KR4h0122_WYG_011-34b>¶
情也今趙騰所坐激訐謗語為罪與手刃犯法有差乞¶
為虧除全騰之命以誘芻蕘輿人之言¶
　　來歴(字伯珍中郎将歙曽孫嗣歙爵歴太僕/免永建初拜車騎将軍復為大鴻臚)¶
　　　廢太子議(歴延光二年遷太僕明年皇太子驚/病避安帝乳母王聖舍太子乳母王)¶
　　　　(男㕑監邴吉等以為聖舍新繕造犯土禁不/可久御與聖及女永等互相是非聖永譛男)¶
　　　　(吉幽死因搆讒太子帝怒召公卿㑹議廢立/歴與太常桓焉廷尉張皓議皓退而上疏並)¶
　　　　(不省廢太子為濟陰王/歴復固爭免官削國租)¶
經説年未滿十五過惡不在其身且男吉之謀皇太子¶
<pb:KR4h0122_WYG_011-35a>¶
容有不知宜選忠良保傅輔以禮義廢置事重此誠聖¶
恩所宜宿留¶
　　張皓(字叔明犍為武陽人/歴司空復為廷尉)¶
　　　諌安帝廢太子疏(事詳/來歴)¶
昔賊臣江充造構讒逆至令戾園興兵終及禍難後壺¶
闗三老一言上乃覺悟雖追前失悔之何逮今皇太子¶
春秋方始十嵗未見保傅九徳之義宜簡賢輔就成聖¶
質¶
<pb:KR4h0122_WYG_011-35b>¶
　　　諌順帝繫考趙騰書(永建初皓為司空時清河/趙騰上言災異收騰繋考)¶
　　　　(所引黨輩當伏重法皓/疏諌帝乃悟减罪一等)¶
臣聞堯舜立敢諌之鼔三王樹誹謗之木春秋採善書¶
惡聖王不罪芻蕘騰等雖干上犯法所言本欲盡忠正¶
諌如當誅戮天下杜口塞諌爭之源非所以昭徳示後¶
也¶
　　翟酺(字子超廣漢雒人歴将/作大匠坐誣逮得釋)¶
　　　諌安帝寵幸外戚書(酺拜尚書時安帝追感祖/母宋貴人悉封其家又元)¶
<pb:KR4h0122_WYG_011-36a>¶
　　　　(舅耿寶及皇后兄弟閻顯等/並用威權酺上疏諫不省)¶
臣聞微子佯狂而去殷叔孫通背秦而歸漢彼非自疎¶
其君時不可也臣荷殊絶之恩蒙值不諱之政豈敢雷¶
同受寵而以戴天履地伏惟陛下應天履祚歴值中興¶
當建太平之功而未聞致化之道盖逺者難明請以近¶
事徵之昔竇鄧之寵傾動四方兼官重紱盈金積貨至¶
使議弄神器改更社稷豈不以埶尊威廣以致斯患乎¶
及其破壞頭顙墮地願為孤豚豈可得哉夫致貴無漸¶
<pb:KR4h0122_WYG_011-36b>¶
失必暴受爵非道殃必及今外戚寵幸功均造化漢元¶
以來未有等比陛下誠仁恩周洽以親九族然祿去公¶
室政移私門覆車重尋寧無摧折而朝臣在位莫肯正¶
議翕翕訿訿更相佐附臣恐威權外假歸之良難虎翼¶
一奮卒不可制故孔子曰吐珠於澤誰能不含老子稱¶
國之利器不可以示人此最安危之極戒社稷之深計¶
也夫儉徳之恭政存約節故文帝愛百金于露臺飾帷¶
帳於皁囊或有譏其儉者上曰朕為天下守財耳豈得¶
<pb:KR4h0122_WYG_011-37a>¶
妄用之哉至倉穀腐而不可食錢貫朽而不可校今自¶
初政以來日月未久費用賞賜巳不可筭歛天下之財¶
積無功之家帑藏單盡民物彫傷卒有不虞復當重賦¶
百姓怨叛旣生危亂可待也昔成王之政周公在前召¶
公在後畢公在左史佚在右四子挾而維之目見正容¶
耳聞正言一日即位天下曠然言其法度素定也今陛¶
下有成王之尊而無數子之佐雖欲崇雍熙致太平其¶
可得乎自去年巳來灾譴頻數地坼天崩髙岸為谷修¶
<pb:KR4h0122_WYG_011-37b>¶
身恐懼則轉禍為福輕慢天戒則其害彌深願陛下親¶
自勞䘏研精致思勉求忠貞之臣誅逺佞謟之黨損玉¶
堂之盛尊天爵之重割情欲之歡罷宴私之好帝王圖¶
籍陳列左右心存亡國所以失之鑒觀興王所以得之¶
庶災害可息豐年可招矣¶
　　　上順帝興學奏(酺為将作大匠上言及免/後遂起太學開拓房室)¶
孝文皇帝始置一經博士武帝大合天下之書而孝宣¶
論六經于石渠學者滋盛弟子萬數光武初興愍其荒¶
<pb:KR4h0122_WYG_011-38a>¶
廢起太學博士舍内外講堂諸生横巻為海内所集明¶
帝時辟雍始成欲毁太學太尉趙熹以為太學辟雍皆¶
宜兼存故並陳至今而頃者頽廢至為園採芻牧之處¶
宜更脩繕誘進後學¶
　　　陳圖書之意奏(益都耆舊傳曰時詔問酺陰陽/失序水旱隔并其設銷復興濟)¶
　　　　(之本酺上奏陳圖/書之意帝從之)¶
漢四百年将有弱主閉門聽難之禍數在三百年之間¶
宜升歴改憲行先王至徳要道奉率時禁抑損奢侈宣¶
<pb:KR4h0122_WYG_011-38b>¶
明質樸以延四百年之難¶
　　劉光等(光字仲遼太尉矩/之弟歴位太尉)¶
　　　條案即位禮儀奏(順帝以安帝永寕元年立為/皇太子母李氏為閻皇后所)¶
　　　　(害安帝乳母王聖與宦者江京樊豐等譖廢/太子為濟陰王及安帝崩閻與兄車騎将軍)¶
　　　　(顯立北鄉侯數月薨中黄門孫程等/迎立濟陰王尚書令劉光奏制曰可)¶
孝安皇帝聖徳明茂早棄天下陛下正統當奉宗廟而¶
姦臣交構遂令陛下龍潛藩國羣僚逺近莫不失望天¶
命有常北鄉不永漢徳盛明福祚孔章近臣建策左右¶
<pb:KR4h0122_WYG_011-39a>¶
扶翼内外同心稽合神明陛下踐阼奉遵鴻緒為郊廟¶
主承續祖宗無窮之烈上當天心下厭民望而即位倉¶
卒典章多缺請條案禮儀分别具奏¶
　¶
　¶
　¶
　¶
　¶
<pb:KR4h0122_WYG_011-39b>¶
　¶
　¶
　¶
　¶
　¶
　¶
　¶
　東漢文紀巻十一¶
