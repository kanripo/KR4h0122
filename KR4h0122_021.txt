# -*- mode: mandoku-view; -*-
#+TITLE: 東漢文紀
#+DATE: 2015-08-25 00:38:41.296413
#+PROPERTY: ID KR4h0122
#+PROPERTY: BASEEDITION WYG    
#+PROPERTY: JUAN 卷二十一 
<pb:KR4h0122_WYG_021-1a>¶
欽定四庫全書¶
　東漢文紀卷二十一　　　明　梅鼎祚　編¶
　　蔡邕(三/)¶
　　　光武濟陽宮碑¶
惟漢再受命曰世祖光武皇帝考南頓君初為濟陽令¶
濟陽有武帝行過宮常封閉帝將生考以令舎下濕開¶
宮後殿居之建平元年十二月甲子夜帝生時有赤光¶
室中皆明使卜者王長卜之長曰此善事不可言嵗有¶
<pb:KR4h0122_WYG_021-1b>¶
嘉禾一莖生九穗長於凡禾因為尊諱王室中微哀平¶
短祚姦臣王莽偷有神器十有八年罪盈惡熟天人致¶
誅帝乃龍見白水淵躍昆滍破前隊之衆殄二公之師¶
収兵畧地經營河朔戮力戎功翼戴更始義不即命帝¶
位闕焉於是羣公諸將㨿河洛之文叶符瑞之珍僉曰¶
歴數在帝踐祚允宜乃以建武元年六月乙未即位鄗¶
縣之陽五成之陌祀漢配天不失舊物享國三十六年¶
方内乂安蠻夷率服廵狩泰山禪梁父皇代之遐迹王¶
<pb:KR4h0122_WYG_021-2a>¶
者之上儀㒺不畢舉道德餘慶延于無窮先民有言樂¶
樂其所自生而禮不忘其本是以虞稱嬀汭姬美周原¶
皇天乃眷神宫實始于此厥跡邈哉所謂神麗顯融越¶
不可尚小臣河南尹鞏瑋先祖銀艾封侯歴世卿尹受¶
漢厚恩瑋以商箕餘烈郡舉孝亷為大官丞来在濟陽¶
願見神宫追惟桑梓褒述之義用敢作頌頌曰赫矣炎¶
光爰耀其輝篤生聖皇二漢之微稽度乾則誕育靈姿¶
黄孽作慝簒握天機帝赫斯怒爰整其師應期潜見扶¶
<pb:KR4h0122_WYG_021-2b>¶
陽而飛禍亂克定羣凶殄夷匡復帝載萬國以綏廵于¶
四嶽展義省方登封降禪升於中皇爰兹初基天命孔¶
彰子子孫孫保之無疆¶
　　　陳太丘碑¶
先生諱寔字仲弓潁川許昌人也含元精之和應期運¶
之數兼資九德總修百行於鄉黨則恂恂焉斌斌焉善¶
誘善𨗳仁而愛人使夫少長咸安懐之其為道也用行¶
舎藏進退可度不徼訐以干時不遷怒以臨下四為郡¶
<pb:KR4h0122_WYG_021-3a>¶
功曺五辟豫州六辟三府再辟大將軍宰聞喜半嵗太¶
丘一年德務中庸教敦不肅政以禮成化行有謐㑹遭¶
黨事禁錮二十年樂天知命澹然自逸交不謟上愛不¶
黷下見幾而作不俟終日及文書赦宥時年已七十遂¶
隠丘山懸車告老四門偹禮閑心靜居大將軍何公司¶
徒袁公前後招辟使人曉諭云欲特表便可入踐常伯¶
超補三事佩紆金紫光國垂勲先生曰絶望已乆飾巾¶
待期而已皆遂不至宏農楊公東海陳公每在衮職羣¶
<pb:KR4h0122_WYG_021-3b>¶
僚賀之皆舉手曰潁川陳君命世絶倫大位未躋慙於¶
文仲竊位之負故時人髙其德重於公相之位也年八¶
十有三中平三年八月丙子遭疾而終臨没顧命留𦵏¶
所卒時服素棺槨財周襯喪事唯約用過乎儉羣公百¶
僚莫不咨嗟巖藪知名失聲揮涕大將軍弔祠錫以嘉¶
諡曰徴士陳君稟嶽凟之精苞靈曜之純天不憖遺一¶
老俾屏我王梁崩哲萎于時靡憲縉紳儒林論德謀績¶
諡曰文範先生傳曰郁郁乎文哉書曰洪範九疇彛倫¶
<pb:KR4h0122_WYG_021-4a>¶
攸敘文為徳表範為士則存誨没號不亦宜乎三公遣¶
令史祭以中牢刺史敬弔太守南陽曺府君命官作誄¶
曰赫矣陳君命世是生含光醇德為士作程資始既正¶
守終有令奉禮終没休矣清聲遣官屬掾吏前後赴㑹¶
刊石作銘府丞與比縣㑹𦵏荀慈明韓元長䓁五百餘¶
人緦麻設位哀以送之逺近㑹𦵏千人以上河南尹种¶
府君臨郡追歎功德述録髙行以為逺近鮮能及之重¶
部大掾以成斯銘可謂存榮沒哀死而不朽者也乃作¶
<pb:KR4h0122_WYG_021-4b>¶
銘曰峩峩崇嶽吐符降神於皇先生抱寳懐珍如何昊¶
穹既喪斯文㣲言圯絶来者曷聞交交黄鳥爰集于棘¶
命不可贖哀何有極¶
　　　陳太丘廟碑銘¶
維中平五年春三月癸未豫州刺史典以褒功述徳政¶
之大經是以作諡封墓興於周禮衛鼎晉銘其昭有實¶
故太丘長潁川許昌陳寔字仲弓含聖哲之清和盡人¶
才之上美光明配於日月廣大資乎天地辟四府宰三¶
<pb:KR4h0122_WYG_021-5a>¶
城神化著於民物形表圖於丹青巍巍乎其不可尚也¶
洋洋乎其不可測也儉約違時懸車致仕徴辟交至遂¶
不屑就春秋八十有三寢疾而終大將軍賜諡羣后建¶
碑國人立廟先生有二子季方元方皆命世希有繼期¶
特立季方盛年早亡亦圖容加諡元方在喪毁瘁消形¶
嘔血純孝過哀率禮不越於時嘉異畫像郡國欽盛徳¶
之休明懿鍾鼎之碩義乃樹碑鐫石垂世寵光詞曰於¶
皇先生冠耀八荒闡德之宇探道之綱繼期立表以訓¶
<pb:KR4h0122_WYG_021-5b>¶
四方惟亮天工羣生之望髙明允實有馥其芳載德奕¶
世休有烈光欽摹在人舊有憲章過牧斯州庶奉清塵¶
棄予而邁靡瞻靡聞嗟我懐矣曷所咨詢告哀金石式¶
昭其勤¶
　　　文範先生陳仲弓銘¶
君諱寔字仲弓潁川許人也其先出自有虞氏中葉當¶
周之盛徳有媯滿者武王配以太姬而封諸太昊之墟¶
是為陳胡公春秋之末失其爵土遂以國氏焉世篤懿¶
<pb:KR4h0122_WYG_021-6a>¶
德令聞不顯君膺皇靈之清和受明哲之上姿憑先民¶
之遐迹秉元妙之淑行投足而襲其軌施舎而合其量¶
夫其仁愛温柔足以孕育羣生廣大寛裕足以包覆無¶
方剛毅强固足以威暴矯邪正身體化足以陶冶世心¶
先生有此四德者故言斯可法行斯可樂動斯可象靜¶
斯可效是以邦之子弟遐方後生莫不同情瞻仰由其¶
模範從其趣尚戾狠斯和争訟化譲雖嚴威猛政廹以¶
刑戮未若先生潜𨗳之速也其立朝事上也恭順貞厲¶
<pb:KR4h0122_WYG_021-6b>¶
含章直方無顯諌以彰直不割髙而引長常幹州郡腹¶
心之任義則進之以達道否則退之以光操然後德立¶
名宣盖于當世辟司徒府納規陳謀匡弼三事人用昭¶
明台階允寜遷聞喜長清風暢于所漸儉節溢於監司¶
郡政有錯爭之不從即觧綬去復辟太尉府遷太丘長¶
民之治情歛慾反於端懿者猶草木之偃於翔風百卉¶
之挺於春陽也以所執不協所屬色斯舉矣不俟終日¶
辟大將軍府道之行廢有分於命乃罹密網以就禁錮¶
<pb:KR4h0122_WYG_021-7a>¶
潜伏不試十有八年大忌蠲除舉賢良方正大將軍司¶
徒並辟君曰七十有懸車之禮况我過諸遂不應其命¶
容止法度老而彌壯凡所履行事類博審不可勝數略¶
舉首目具實録記在乎其傳春秋八十有三中平三年¶
八月丙子卒大將軍三公使御屬往弔祠㑹葬作誄諡¶
曰文範先生刺史太守樹碑頌德許令以下至於國人¶
立廟舊邑四時烝嘗歡哀承祀其如祖禰先生存獲重¶
稱亡歆血食行修於巳得斯於人固上世之所罕有前¶
<pb:KR4h0122_WYG_021-7b>¶
哲之所不過也孤嗣紀銜恤在疚敢録言行終始所守¶
乃有二三友生咨度禮則咸曰君化道神速行於有國¶
法施于民祀典所宗鄉人之祠非此遺孤所得專也昔¶
者先生甚樂兹土築室講誨精靈所寜紀順奉雅意遂¶
定兆域宜有銘勒表墳墓俾後生之歌詠德音者如丘¶
封之存斯也乃作銘曰於熙文考天授宏造淵元其深¶
巍峩其髙剛而無虐柔而不撓誕鋪模憲示世作教君¶
之誨矣民胥傚矣道行斯進廢乃斯止鮮我顯泰既多¶
<pb:KR4h0122_WYG_021-8a>¶
幽否含榮取辱涅而不緇徳之休明賤不為恥超邈其¶
猷莫與方軌¶
　　　郭有道林宗碑(邕謂盧植馬日磾曰吾作天下/碑銘多矣惟郭有道無愧色)¶
先生名泰字林宗太原界休人也其先出自有周王季¶
之穆有虢叔者實有懿德文王咨焉建國命氏或謂之¶
郭即其後也先生誕膺天衷聰叡明哲孝友温㳟仁篤¶
柔惠夫其器量宏深姿度廣大浩浩焉汪汪焉奥乎不¶
可測已若乃砥節勵行直道正辭貞固足以幹事隠括¶
<pb:KR4h0122_WYG_021-8b>¶
足以矯時遂考覽六籍探綜圖緯周流華夏㳺集帝學¶
収文武之將墜拯㣲言之未絶于時纓緌之徒紳佩之¶
士望形表而景附聆嘉聲而響和者猶百川之歸巨海¶
鱗介之宗龜龍也時乃潜隱衡門収朋勤誨童䝉頼焉¶
用祛其蔽州郡聞徳虗巳偹禮莫之能致羣公休之遂¶
辟司徒掾又舉有道皆以疾辭將蹈洪崖之遐跡紹巢¶
由之絶軌翔區外以舒翼超天衢以髙峙稟命不融享¶
年四十有三以建寜二年正月乙亥卒凡我四方同好¶
<pb:KR4h0122_WYG_021-9a>¶
之人永懐哀悼靡所置念乃相與推先生之徳以圖不¶
朽之事僉以為先民既沒而徳音猶存者亦賴之於紀¶
述也今其如何而闕斯禮於是建碑表墓昭銘景行俾¶
芳烈奮乎百世令聞顯於無窮其詞曰於休先生明徳¶
通元純懿淑靈受之自天崇壯幽濬如山如淵禮樂是¶
悦詩書是敦匪惟摭華乃尋厥根宫墻重仞允得其門¶
懿乎其純確乎其操洋洋縉紳言觀其髙棲遲泌邱善¶
誘能教赫赫三事幾行其招委辭召貢保此清妙降年¶
<pb:KR4h0122_WYG_021-9b>¶
不永民斯悲悼爰勒兹銘摛其光耀嗟爾来世是則是¶
效¶
　　　太尉橋公廟碑¶
橋氏之先出自黄帝帝𦵏於橋山子孫之紹基立姓者¶
咸以為氏漢興世以禮樂為業髙祖諱仁位至大鴻臚¶
列名於儒林祖侍中廣川相考東莱太守公稟性貞純¶
幼有宏姿剛而不虐威而不猛聞仁必行睹義斯居文¶
以典術守以純固弱冠從政當官而行刺史周公辟舉¶
<pb:KR4h0122_WYG_021-10a>¶
從事所部二千石受取有驗公糾發贓罪致之於理時¶
有椒房桂戚之託周公累息公不為之動史魚之勁直¶
山甫之不阿於是始形舉孝㢘除郎中洛陽左尉特進¶
潁王梁不疑為河南尹當事以對是時畏其權寵而為¶
屈辱者多矣公不折節解印綬去辟司徒舉髙第補侍¶
御史以詔書考司𨽻校尉趙祁事廷尉郭貞私與公書¶
非接使銜命之宜公封書以聞貞以文章得用鬼薪公¶
離司冦辟大將軍梁公幕府屢以救正于其隆指將軍¶
<pb:KR4h0122_WYG_021-10b>¶
嘉之無言不讐又以髙第補侍御史在職旬月羌戎匪¶
茹震驚隴漢西府舉公拜涼州刺史威名克宣凶虜革¶
心清風席巻至則無事車師後部阿羅多卑君相與争¶
國興兵作亂公遣從事牛稱何傳舉輕騎奉辭責罪収¶
阿羅多卑君繫燉煌正處以聞阿羅多為王卑君侯稱¶
以奉使副指除侯部不動干戈揮鞭而定西域之事人¶
以為美談又值饉荒諸郡饑餒公開倉廪以貸救其命¶
主者以舊典宜先請公曰若先請民已死廪訖乃上之¶
<pb:KR4h0122_WYG_021-11a>¶
詔報曰邉穀不得妄出元擅出於是元有汲黯憂民之¶
心後不以為常公達於事情剖斷不疑皆此類也遷齊¶
相視民如保赤子討惡若赴水火刑明賞遂民知勸懼¶
臨淄令賂財贓多罪正受鞠就刑沒齒無怨竟以不先¶
請免官徴拜上谷太守民有父子俱行凶人人惡言當¶
道曉之不止其子殺人而捕得公以其見悔辨直不舉¶
文書以遇赦令蕃縣有帝舜廟以故事齊祠户曺史張¶
機有懲罰貨祠巫自託以舜命約公云不得譴公覺其¶
<pb:KR4h0122_WYG_021-11b>¶
奸態収考首伏即日伏辜遷漢陽太守上邽令皇甫禎¶
贓罪明審収考髠鉗死于冀市後以病去徴拜議郎司¶
徒長史循王悝桓帝同産以懐逆謀黜封癭陶王以公¶
長於襟帶拜鉅鹿太守悝畏怖明憲檢于靜息自將作¶
大匠徴未到而謗章先入故轉拜議郎遂用免官徴度¶
遼將軍遷河南尹少府大鴻臚司徒司空託病而去悉¶
引衆灾雖非已負公皆以自劾遜位嵗餘拜尚書令時¶
河間相盖升以朝廷在藩國時隣近舊恩歴河南太守¶
<pb:KR4h0122_WYG_021-12a>¶
大中大夫在郡受取數億以上創毒深刻公表升貪放¶
狼籍不顧天綱損辱國家為上招怨當肆市朝以謝兆¶
民幸遇贖令罪除惡在可免升官禁錮終身没入財賂¶
非法之物以充帑藏懲戒羣下連表上不納而升遷為¶
侍中公稱病辭徙拜光禄大夫復拜太尉如前遜位復¶
拜少府病不就職拜太中大夫凡所獲禄皆公府所特¶
表選臨難受位自九列之後乃以丕貤公紀綱張弛勇¶
决不囘見是非明作速於察機燕居從容申申夭夭和¶
<pb:KR4h0122_WYG_021-12b>¶
樂寛裕愛士親仁凡見公容貌聞公聲音莫不熙怡悦¶
懌思樂模則来者忘歸去者願還雅性謙克不吝於利¶
欲雖衆子羣孫並在仕次曽無順媚一言之求身没之¶
日無獲大位在百里者莫得好縣比方公孫未有若兹¶
者也初公為舎於舊里弟卒推與其孤至於即世柩殯¶
無所清儉仁與之效於斯為著巍巍乎若徳允世之表¶
儀也巳公諱元字公祖少辟孝亷辟司徒大將軍府為¶
侍御史牧一州典五郡出將邉營入掌機密歴三卿同¶
<pb:KR4h0122_WYG_021-13a>¶
三司享年七十五光和七年夏五月甲寅以太中大夫¶
薨于京師朝廷所以弔贈如前傳之儀九月乙酉𦵏於¶
某所三孤故臣門人相與述公言行咨度禮制文徳銘¶
于三鼎武功勒於鉦鉞官簿次第事之實録書于碑隂¶
以昭光懿俾爾昆裔永有仰於碑隂云光光烈考伊漢¶
元公克明克哲實叡實聰如淵之浚如嶽之嵩威壯虓¶
虎文繁雕龍撫柔疆垂戎狄率從敷教中夏五典攸通¶
帝謂我后朕嘉君功命君三事時亮天工公拜稽首翼¶
<pb:KR4h0122_WYG_021-13b>¶
翼惟恭左右天子祗厥勲庸庶績既煕黎民時雍上下¶
謐寜八方和同丕顯伊徳作憲萬邦(水經注引故臣至/光懿作銘鼎文亦)¶
(不言/邕作)¶
　　　太尉橋公碑頌¶
公諱元字公祖梁國睢陽人也大鴻臚之曽孫廣州相¶
之孫東莱太守之元子也膺受純性誕有特表岐嶷而¶
超等總角而逸羣至於初紳髙明卓異為衆傑雄其性¶
疾華尚朴有百折不撓臨大節而不可奪之風經藝傳¶
<pb:KR4h0122_WYG_021-14a>¶
記周覽博渉瑰竒在前靡所不識當世是以服重器歸¶
髙名州郡交請待以訪斷歴端首則義可行處爪牙而¶
威以布察孝亷除郎中洛陽左尉以公事去辟司徒舉¶
髙第侍御史直道而往用光其任辟大將軍西府表拜¶
凉州刺史遷齊相以公事去詔書印綬即家拜上谷太¶
守遷漢陽太守徴拜議郎司徒長史鉅鹿太守被詔書¶
為將作大匠為受罰者所章拜議郎即徴拜度遼將軍¶
遷河南尹少府大鴻臚遂陟司空司徒託痾遜位起家¶
<pb:KR4h0122_WYG_021-14b>¶
拜尚書令以疾篤請拜光禄大夫後拜太尉乆病自替¶
復為少府太中大夫春秋七十五光和七年五月甲寅¶
薨公性質直不憚强禦在憲臺則有盡規之忠領州郡¶
則有虎胗之威其拔賢如旋流討惡如霆擊毎所臨向¶
清風先翔逺近豫震兹可謂超越衆庶彰於逺邇者已¶
於是故吏司徒博陵崔烈廷尉河南吴整等以為至德¶
在已揚之由人苟不皦述夫何考焉乃共勒嘉石永昭¶
芳烈遂作頌曰赫矣橋公秉文握武内為宗榦出為藩¶
<pb:KR4h0122_WYG_021-15a>¶
輔在憲彈枉竟由厥矩允牧于凉刈彼裔土爰將度遼¶
亦用齊斧敷教四畿旋統京宇敦兹五服衆庶是與膺¶
踐七命翼我哲聖登空補衮陟徒訓敬尹尉清宸熙帝¶
之政終始為貞典章以定遺愛在民皇哀其命立石刋¶
銘莫遁斯聽魂而有靈萬億其盛¶
　　　漢太尉楊公碑¶
公諱賜字伯猷𢎞農華隂人姬姓之國有楊侯者公其¶
後也其在漢室赤泉侯佐髙丞相翼宣咸以盛德光於¶
<pb:KR4h0122_WYG_021-15b>¶
前朝祖司徒考太尉繼跡宰司咸有勛烈公承家崇軌¶
受天醇素欽承奉構閑於伐柯烈風維變不易其趣文¶
藝典籍尋道入奥操清行朗潜晦幽閒不荅州郡之命¶
辟大將軍府不得巳而應之遷陳倉令公乃因是行退¶
居廬公車特徴以病辭司空舉髙第拜侍中越騎校尉¶
帝篤先業將問故訓公以羣公之舉進授尚書于禁中¶
遷少府光禄勲敬揆百事莫不時序庶尹知恤閶闔推¶
清列作司空地平天成隂陽不忒公遂身避託疾告退¶
<pb:KR4h0122_WYG_021-16a>¶
又以光禄大夫受命司徒敬敷五品宣洽人倫爕和化¶
理股肱耳目之任靡不克明及至太尉四時順動三光¶
耀潤羣生豐遂太和交薄三作六卿五蹈三階受爵開¶
國應位特進非盛德休功假于天人孰能該偹寵榮兼¶
包令錫如公之至者乎公體資明哲長於知見凡所辟¶
選升諸帝朝者莫非瑰才逸秀并叅儲佐惟我下流二¶
三小臣穢損清風愧于前人乃糾合同寮各述所審紀¶
公勲績刋石勒銘以慰永懐銘曰天降純嘏篤生柔嘉¶
<pb:KR4h0122_WYG_021-16b>¶
俾𦙍祖考光輔國家三業在服帝載用和粤暨我公尤¶
執丕貞在棟伊隆于鼎斯寜德被宇宙華夏以清受兹¶
介福履祚孔成為邑河渭衮冕紱珽以佐天子祗事三¶
靈丕顯伊德萬邦作程爰銘爰賛式昭懿聲¶
　　　文烈侯楊公碑¶
公諱賜字伯猷兼通五典周覽篇籍以為尚書帝王之¶
要政有國之大夲也是以三葉相承研其精義五代之¶
㣲言王政之約綱罔不尋其端源究其條貫凛乎其見¶
<pb:KR4h0122_WYG_021-17a>¶
聖人之精㫖也盖以蹈騰餘縱思髙游夏初潜山澤受¶
誨童冠後生賴以發袪䝉蔽文其材素者盖不可勝數¶
乃由宰府遂作帝臣于時聖㓜將入學羣公以公温故¶
知新徳宜師保乃以越騎校尉援侍華光之内帝坐已¶
北面以納大誨其教人善誘則恂恂焉㒺不伸也引情¶
致喻則誾誾焉罔不釋也迄用有成緝煕光明惟帝念¶
功六在九卿三事勛假皇天澤充區域疆土建封申増¶
户邑人臣之極位兼而有之然處豐益約九命滋恭可¶
<pb:KR4h0122_WYG_021-17b>¶
謂髙朗令終有始有卒者已於是門生大將軍何進等¶
瞻仰洙泗公喪之禮糾合朋徒稽諸典制僉以為匡弼¶
之功政事之實詔䇿之文則史臣志其詳若夫道術之¶
美授之方䇿則是門人二三小子所特貫綜敢竭不才¶
譔録所審言于碑乃申頌曰巍巍聖猷匪師不昭士子¶
困䝉匪師不教於皇文父邈哉伊超如玉之固如嶽之¶
喬鑚之斯堅仰之彌髙示我顯徳授我無隠正席傳道¶
承帝之問誨兹一人萬邦作順微㣲我徒實賴遺訓文¶
<pb:KR4h0122_WYG_021-18a>¶
武作式元勛既奮光啟爵土垂統末𦙍存榮亡哀沒而¶
不冺¶
　　　司空文烈侯楊公碑¶
曰漢有國師司空文烈侯楊公公惟司徒之孫太尉公¶
之𦙍子皇祖考以懿徳胥及肄勤式建休勲啟洪範公¶
祗服宏業克丕堂構小乃不敢不慎大亦不敢不戒用¶
㒺有擇言失行在於其躬洎在辟舉先志載言㒺不攸¶
該乃自宰臣以從王事立功不有用辭其禄逮作御史¶
<pb:KR4h0122_WYG_021-18b>¶
允執國憲納於侍中在帝左右爰董武事王師孔閑羣¶
公以舊徳碩儒道通術明宜建師保延入華光侍宴露¶
寢敷典誥之精㫖達聖王之聰叡帝以機密齊栗常伯¶
劇任鮮克知臧以釐其采命公再作少府俾率其屬以¶
熙庶績天地作險國家丕承軍門祛禁式遏宼虐命公¶
再作光禄勲總其熊羆之士不貳心之臣保乂帝家巖¶
巖大理惟制民命命公作廷尉惟刑之恤旁施四方惟¶
明折獄蔽罪于憲之中亦惟三禮六樂國之元幹命公¶
<pb:KR4h0122_WYG_021-19a>¶
作大常明徳惟馨八音克諧神人以和永世豐年漙天¶
率土而衆莫外命公作司空公唯戢之翊明其政時惟¶
休哉惟天隂隲下民彛倫所由順序命公作司徒而敬¶
敷五教以親百姓父義母慈兄友弟㳟子孝時惟休哉¶
昭教於辟雍命公作三老帝躬以祗敬遵有虞于上庠¶
茫茫大運垂光烈曜命公作太尉璇璣運周七精循軌¶
時惟休哉帝欲宣力于四方公則翼之辟道或違公則¶
弼之䖍㳟夙夜不敢荒寜用對揚天子丕顯休命天子¶
<pb:KR4h0122_WYG_021-19b>¶
大簡其勲用授爵賜封侯于臨晉功成化洽景命有傾¶
帝乃震慟執書以泣命于左中郎將郭儀作䇿賜公驃¶
騎將軍臨晉侯印綬兼號特進謚以文烈寵命畢偹而¶
後即世肆其孤彪敢儀古式昭銘景烈銘曰天鑒有漢¶
誕生元輔世作三事勛在王府乃及伊公克光前矩悉¶
心畢力𦙍其祖武化洽羣生澤霑區宇帝曰文烈朕嘉¶
君功為邑河渭建兹土封申偹九錫以祚其庸位此特¶
進于異羣公昔在申呂匡佐周宣崧髙作頌大雅揚言¶
<pb:KR4h0122_WYG_021-20a>¶
今我文烈帝載用熙參光日月比功四時身殁名存永¶
世慕思¶
　　　太傅文恭侯胡公碑¶
公諱廣字伯始交趾都尉之元子也公應天淑靈履性¶
貞固九徳咸修百行畢偹遭家不造童而夙孤上奉繼¶
親下慈弱弟﨑嶇儉約之中以盡孝友之道及至入學¶
從訓歴觀古今生而知之聞一覩十兼以周覽六經博¶
總羣議旁貫憲法通識國典年二十七察孝廉除郎中¶
<pb:KR4h0122_WYG_021-20b>¶
尚書侍郎尚書左丞尚書僕射幹練機事綢繆樞極忠¶
亮唯允簡于帝心智畧周密冠于庶事遷濟隂太守其¶
為政也寛裕足以容衆和柔足以安物剛毅足以威暴¶
體仁足以勸俗故禁不用刑勸不用賞其下望之如日¶
月從之如影響思不可忘度不可革遺愛結于人心超¶
無窮而垂則徴拜大司農遂作司農遷太尉以援立之¶
功封安樂鄉侯録尚書事稱疾屢辭䇿賜就第復拜司¶
空功成身退俾位特進又拜太尉復以特進致命休神¶
<pb:KR4h0122_WYG_021-21a>¶
乂拜太尉遜位歸爵旋于舊土徴拜太中大夫尚書令¶
太僕太常司徒永康之初以定䇿元功復封前邑録尚¶
書事疾病就第又授太傅入参機衡五蹈九列七統三¶
事諒闇之際三據冡宰和神人於宗伯理水土於下台¶
訓五品於司徒耀三辰于上階光弼六世歴載三十自¶
漢興以来鼎臣元輔耋袠老成勲被萬方與國終始未¶
有若公者焉春秋八十二建寜五年三月壬戌薨于位¶
天子悼惜羣后傷懐詔五官中郎將任崇奉冊贈以太¶
<pb:KR4h0122_WYG_021-21b>¶
傳安樂鄉侯印綬拜室家子一人郎中賜東園秘器賜¶
絲帛含歛之偹中謁者董詡弔祠䕶喪錢布賻賜率禮¶
有加賜諡曰文㳟昭顯行迹四月丁酉𦵏于洛陽塋故¶
吏濟隂池喜感公之義率慕黄鳥之哀推尋雅意彷徨¶
舊土休績丕烈宜宣于此乃樹石作頌用揚徳音詞曰¶
於皇上徳懿鑠孔純大孝昭偹思順履信膺期命世保¶
兹舊門淵泉休茂彪炳其文爰賛天機翼翼唯㳟夙夜¶
出納紹跡虞龍賦政于外神化元通普被汝南越用熙¶
<pb:KR4h0122_WYG_021-22a>¶
雍帝曰休哉命公三事乃耀柔嘉式是百司股肱元首¶
庶績咸治二氣爕雍五徴来偹勲格皇天澤洽后土封¶
建南藩受兹介祜玉藻在冕毳服艾輔輅車雕驂四牡¶
修扈賛事上帝祗祀宗祖陟降盈虧與時消息既明且¶
哲保身遺則同軌旦奭光充區域生榮死哀流兹㒺極¶
　　　太傅胡公碑¶
維漢二十有一世建寜五年春三月既生魄八日壬戌¶
太傅安樂鄉侯胡公薨越若来四月辛酉𦵏我君文㳟¶
<pb:KR4h0122_WYG_021-22b>¶
侯於是掾太原王允雁門畢整屬扶風曽宙潁川殷歴¶
等僉謂公之徳也柔而不犯威而不猛文而不華實而¶
不朴靜而不滯動而不躁總天地之中和覽生民之上¶
操聰明膚敏兼質先覺渉觀憲法契濶文學覩臯陶之¶
闈閫探孔子之房奥然而約之以禮守之以㳟寛之以¶
納衆汎愛多容其誘人也恂恂焉怡怡焉能使䝉惑開¶
析偽戾優順逸惰勤信及其創基發跡機密聖朝其知¶
其能夙夜惟寅以允帝命是以頻繁機極三升而不出¶
<pb:KR4h0122_WYG_021-23a>¶
焉乃還譚其舊章彌綸古訓貫萬品研精微用補前臣¶
之所闕十年而無愆强記同乎富平周慎過於博士偶¶
山甫乎喉舌疋虞龍而納言唯帝命公以二郡其為政¶
也𨗳人以徳帥物以已敦以忠肅勵以知恥人悦其化¶
天樂其和士相勉於公朝民勸行於私家徽纒縈而靡¶
係鞭朴棄而無加洋洋乎若徳宣治嚴以為威寛以為¶
福而已哉五作卿士七蹈相位太僕司農太傅司空各¶
一司徒特進各二太常太尉各三光輔六世歴載三十¶
<pb:KR4h0122_WYG_021-23b>¶
有餘其致治也通水泉於潤下蕃后土於稼穡訓五品¶
於羣黎叅人物於區域耀三辰於渾元協大中於皇極¶
傳聖德於㓜冲率旦奭於舊職譬彼四時功成則退在¶
盈思冲升隆以順建封域于南土踐殊號于特進榮祚¶
統業垂乎来𦙍公自二部及登相位凡所辟用遂至大¶
位者故司徒中山祝括其餘登堂閣據賦政䇿勲樹功¶
流化者盖不可勝載唯我末臣頑蔽無聞仰慕羣賢惡¶
乎可及自公寢疾至于薨斃叅與嘗禱列在喪位雖庶¶
<pb:KR4h0122_WYG_021-24a>¶
物戮力不愆于禮進覩墳塋几筵空設退顧堂廡音儀¶
永闕感悼傷懐心肝若割相與累次德行撰舉功勲刋¶
之于碑用慰哀思其詞曰煥文德伊朝后應期運作漢¶
輔喜中興膏民庶澤洪渟亶攸序亘地區充天宇轔髙¶
逵踵遐武揚景烈垂不朽仰邃古耀昆後¶
　　　胡公碑銘¶
公諱廣字伯始南郡華容人也其先自嬀姓建國南土¶
曰胡子春秋書焉列于諸侯公其後也考以德行純懿¶
<pb:KR4h0122_WYG_021-24b>¶
官至交趾都尉公寛裕仁愛覆載博大研道知幾窮理¶
盡性凡聖哲之遺教文武之未墜㒺有不綜年二十七¶
察孝亷除郎中尚書侍郎左丞尚書僕射内正機衡允¶
釐其職文敏暢乎庶事密靜周乎樞機帝用嘉之遷濟¶
隂太守公乃布愷悌宣柔嘉通神化𨗳靈和揚恵風以¶
養真激清流以盪邪取忠肅于不言消奸宄于爪牙是¶
以君子勤禮小人知恥鞠推息于官曺刑戮廢于朝市¶
餘貨委于路衢餘種棲于畎畝遷汝南太守増修前業¶
<pb:KR4h0122_WYG_021-25a>¶
考績既明入作司農實掌金穀之淵藪和鈞關石王府¶
以充遂作司徒昭敷五教進作太尉宣暢渾元人倫輯¶
睦日月重光遭國不造帝祚無主援立孝桓以紹宗緒¶
用首謀定䇿封安樂鄉侯户邑之數加于羣公入錄機¶
事聽納總巳致位就第復拜司空敷土𨗳川俾順其性¶
功遂身退告疾固辭乃為特進爰以休息又拜太常典¶
司三禮敬恭禋祀神明嘉歆永世豐年聿懐多福復拜¶
太尉尋申前業又以特進逍遥致位又拜太常遘疾不¶
<pb:KR4h0122_WYG_021-25b>¶
夷遜位歸爵遷於舊都徴拜太中大夫延和末年聖主¶
革正幸臣誅斃引公為尚書令以二千石居官委以閫¶
外之事釐改度量以新國家宏綱既整衮闕以補乃拜¶
太僕車正馬閑六騶習馴遷太常司徒成宗晏駕推建¶
聖嗣復封故邑與参機密寢疾告退復拜太傅録尚書¶
事于時春秋髙矣繼親在堂朝夕定省不違子道旁無几¶
杖言不稱老居喪致哀率禮不越其接下荅賔雖㓜賤¶
降等禮從謙厚尊而彌㳟勞思萬機身勤心苦雖老莱¶
<pb:KR4h0122_WYG_021-26a>¶
子嬰兒其服方叔克壯其猷公旦納于台屋正考父俯¶
而循禮曷以尚兹夫烝烝至孝德夲也體和履忠行極¶
也博聞周覽上通也勤勞王家茂功也用能十登三事¶
篤受介祉亮皇業于六王嘉丕績於九有窮生人之光¶
寵享黄耉之遐紀蹈明德以保身與福禄乎終始年八¶
十有三建寜五年春壬戌薨於位天子悼痛贈䇿賜誄¶
諡曰文恭如前傅之儀而有加焉禮也故吏司徒許詡¶
等相與欽慕崧髙蒸民之作取言時計功之則論集行¶
<pb:KR4h0122_WYG_021-26b>¶
跡銘諸琬琰其詞曰伊漢元輔時惟文㳟聰明叡哲思¶
心瘁容畢力天機帝休其庸賦政于外有邈其蹤進作¶
卿士粤登上公百揆時序五典克從萬邦黎獻共唯時¶
雍勲烈既建爵土乃封七被三事再作特進宏唯幼冲¶
作傳以訓赫赫猗公邦家之鎮澤被華夏遺愛不倫日¶
與月與齊光並運存榮亡顯没而不冺¶
　　　胡太傅祠前銘¶
天鑒有漢山嶽降靈於肅文㳟應期誕生好是懿德柔¶
<pb:KR4h0122_WYG_021-27a>¶
惠且貞爰在初服皇嘉其聲納于機密機密惟清守于¶
三邦三邦事寜越尹三卿百揆時序七受帝命作此元¶
輔左右六世靖綏土宇蠢彼羣生保賴亶叙紹跡龍夷¶
繼軌山甫遭國不造仍世短祚援立聖嗣得公之謨帝¶
曰文㳟朕嘉君功為邑安樂以佑其庸登位特進于異¶
羣公休命丕顯光寵克章公拜稽首是對是揚藹藹惟¶
公民斯攸望春秋既暮倐爾乃喪不憖是遺俾屏於皇¶
新廟奕奕于以烝嘗子子孫孫承嗣無疆¶
<pb:KR4h0122_WYG_021-27b>¶
　　　司空楊公碑¶
君諱秉字叔節宏農華隂人其先盖周武王之穆晉唐¶
叔之後也末葉以支子食邑于楊因氏焉周室既㣲裔¶
胄無緒暨漢興烈祖楊喜佐命征伐封赤泉侯嗣子業¶
紱冕相繼公之丕考以忠蹇亮弼輔孝安登司徒太尉¶
公承夙緒世篤儒教以歐陽尚書京氏易誨授四方學¶
者自逺而至盖踰三千初辟司徒舉髙第拜侍御史遷¶
豫州兖州刺史任城相徴入勸講拜太中大夫左中郎¶
<pb:KR4h0122_WYG_021-28a>¶
將尚書出補右扶風留拜光禄大夫遭權嬖貴盛六年¶
守靜外戚火燔乃遷太僕太卿公事絀位浹辰之間俾¶
位河南憤疾豪强見遘姦黨用嬰疾廢起家復拜太常¶
遂陟三司沙汰虗冗料簡貞實抽援表達與之同蘭芳¶
任鼎重從駕南廵為朝碩德然知權過於寵私富侔國¶
大臣苛察望變復還條表以聞啟𨗳上怒其時所免州¶
牧郡守五十餘人饕戾是黜英才是列善否有章京夏¶
清肅在位七載年七十有四延熹八年五月丙戍薨朝¶
<pb:KR4h0122_WYG_021-28b>¶
廷惜焉寵賜有加公自奉嚴敕動遵禮度量材授任當¶
官而行不為義絀疾是苛政益固其守厨無宿肉器不¶
鏤雕夙喪嬪儷妾不嬖御可謂立身無過之地正直清¶
儉該偹者矣昔仲尼嘗垂三戒而公免焉故能匡朝盡¶
直獻可去奸忠侔前後聲塞宇宙非黄中純白窮達一¶
致其惡能立功立事敷聞于下昭升于上若兹巍巍者¶
乎於是門人學徒相與刋石樹碑表勒鴻勲讃懿德傳¶
億年於戲公唯嶽靈天挺德翼至神氣絪緼仁哲生應¶
<pb:KR4h0122_WYG_021-29a>¶
台任作邦楨帝欽亮訪典刑道不惑迄有成光遐邇穆¶
其清¶
　　　司空臨晉侯楊公碑¶
皇帝遣中謁者陳遂侍御史馬助持節送柩陳遵桓典¶
蘭臺令史十人將羽林騎鉦車介士前後鼓吹以驃騎¶
將軍官屬及司空法駕與公卿尚書三臺以下𦵏我文¶
烈侯三年九月甲申小祥㑹如初四年九月戊申大祥¶
公卿尚書三臺以下㑹如小祥之禮公之祖納忠于前¶
<pb:KR4h0122_WYG_021-29b>¶
朝以罹艱禍父隠約蟄瘁治家師𨗳唯儉之尚公生值¶
歉褊資賄屢空手執勤役逺渉道里以修經術險阻艱¶
難曷所不嘗特以其靜則貞一審固動則不違則度含¶
容覆載無競伊人謀無不忠言無不信自在弱冠布衣¶
之中固已流芳名著茂實公孫同倫莫能齊焉者矣州¶
郡禮招莫之能屈委百里位辟公車令自侍御史侍中¶
已往道為帝師德為世表體尊名重階級彌崇而公處¶
以㳟遜行以固慎德大而心小居髙而志降夫驕吝之¶
<pb:KR4h0122_WYG_021-30a>¶
釁周公其猶病諸而公脱然以為行首不亦泰乎及其¶
所以匡輔夲朝忠言嘉謀造膝危辭當事而行言從計¶
納亦不敢宣密誡潜功貽于帝躬家無遺草論者不見¶
嗟乎誠為達事君之體得人臣之上儀者巳公素不貴¶
歸非不樂引美故雖彷彿猶不敢載以順公之雅初受¶
封自以功不副賞前後固辭章凡十上憂愠悄悄形于¶
容色雖不克從情㫖昭顯晚節為廷尉公曰昔在三后¶
成功惟殷于民而臯陶不與焉盖吝之也及為特進又¶
<pb:KR4h0122_WYG_021-30b>¶
曰唯漢重臣中興以來克稱斯位者其唯髙密元侯乎¶
吾何德以堪諸寢疾固命無辭要言約戒忠儉而已孤¶
彪銜恤永思輟輯所履以賛銘之銘曰赫赫烈侯卓爾¶
超倫於唯楊公乃華降神故能明哲德亞聖人受兹介¶
福位極人臣包羅五典夲道根真為國之師誨上經文¶
頻歴鄉校五登鼎鉉建名著忠確越前賢攘灾興化蟊¶
蠈不臻風雨以時屢獲有年三葉宰相應祚于天臨晉¶
是侯子子孫孫億兆不窮如山之堅四時潔祀以承所¶
<pb:KR4h0122_WYG_021-31a>¶
尊祀事孔明奉亡如存馥馥芬芬用慰顯魂¶
　　　漢故太尉陳公之碑(𨽻釋篆額○鄭樵通志金/石畧蔡邕文并書在徐州)¶
　　　　(歐陽棐集古録目/不著書撰人名氏)¶
君諱球字伯真有虞氏之裔也當周盛德有虞遏父為¶
陶(下/闕)公生公子完適齊為桓公公正其後强大遂有齊¶
上楚漢之(下/闕)官生□有令名廣漢太守公既繤世業不¶
隊前軌孝友秪穆(下/闕)典誥□言睢頌情指憲發綱紌莫¶
不守其&KR0008;貫綜其倫理采(下/闕)換東城門候䖍恭職司夙¶
<pb:KR4h0122_WYG_021-31b>¶
夜匪解遷繁陽令寛以(闕二/字)温而(下/闕)不(闕/)遺跡邈而不¶
(闕/)䘮母去官服除辟司徒府拜侍御史(下/闕)陸梁荆揚州¶
郡(闕/)弱莫能禁御大尉楊秉舉公(下/闕)帥徯(闕二/字)弱(闕三/字)¶
難一(闕/)而平詔書(闕五/字)十萬州(下/闕)公發遣家屬辟(闕二/字)¶
難公赫(下/闕)有言者斬乃悉(闕/)人民老弱(闕/)共(闕三/字)材為¶
大弧(下/闕)攻前(闕/)遇之&KR0008;衆而遁全郡保(闕六/字)拜子男(下/闕)¶
作大匠孝桓晏駕(闕四/字)躬親功(下/闕)司空&KR0034;元表公為河¶
南(闕/)惟明克(闕/)公(下/闕)遂作司空通導水泉稼嗇繁阜隂¶
<pb:KR4h0122_WYG_021-32a>¶
陽(下/闕)致仕賜荣而退復拜永樂少府光和(下/闕)而不撓雖¶
有周之申甫漢优之匡翟(下/闕)知公之明德其辭曰¶
於顯明德峻喆(闕二/字)亶(闕/)□度伊(下/闕)¶
　(𨽻釋云大凡碑碣率與史傳牴牾球之二碑獨繁陽/事迹不同所書零陵平賊事雖石破文缺其存者皆)¶
　(與傳合至廷尉永樂時則一辭不措故熹平之議光/和之謀咸無焉殆有所畏而然也左傳虞閼父為周)¶
　(陶正而此作遏父陳敬仲至齊為工正掌百工之官/也而此作公正太尉橋公而此作喬皆借用也○碑)¶
　(以隊為墜嗇為/穡&KR0008;為引字)¶
　　　陳球碑隂¶
<pb:KR4h0122_WYG_021-32b>¶
故吏(闕九/字)息(闕/)故吏(闕二/字)平恩(闕三/字)祖早終息櫂(下/闕)故¶
吏(闕二/字)嚴(闕三/字)五百故吏(闕六/字)五百故吏(闕四/字)允明千¶
故民繁(闕/)嚴(闕/)子夏二百故(闕三/字)嚴追季祖三百故民¶
(闕二/字)嚴(闕/)李安二百故民(闕二/字)許(闕/)顯德二百故民(闕/五)¶
(字/)遷二百故吏(闕二/字)呉憲元將千故吏(闕二/字)毛(闕/)君(闕/)¶
五百故吏(闕二/字)王(闕/)子(闕/)五百故吏(闕四/字)元起五百故¶
(闕三/字)侯髙君舉五百故吏(闕二/字)周清文德五百故吏(闕/二)¶
(字/)趙(闕/)子興五百故吏(闕二/字)岐周子然五百故吏(闕二/字)¶
<pb:KR4h0122_WYG_021-33a>¶
李忠世持二百故(闕三/字)王茂季盛十(上/闕)公乗儀元表二¶
千(上/闕)趙(下/闕)故吏繁(下/闕)故吏繁陽(下/闕)故吏繁陽(下/闕)故吏繁¶
陽李(下/闕)故吏繁陽李(下/闕)故民繁陽(下/闕)故吏繁陽劉(下/闕)故¶
吏繁陽張(下/闕)故吏繁陽(闕三/字)公五百故吏繁陽劉(闕三/字)¶
三百故吏繁陽(闕三/字)嚴五百故吏犁陽郭(闕二/字)選五百¶
故吏内貫馮(闕三/字)三百故吏内黄焦松(闕三/字)二百故民¶
&KR1676;企李(闕三/字)千故吏&KR1676;企王(闕三/字)二百故吏隂安審配¶
(闕二/字)二百故吏隂安(闕/)訓(闕三/字)千故吏列人孟條(闕二/字)¶
<pb:KR4h0122_WYG_021-33b>¶
二百¶
　(𨽻釋云故吏其中皆有息字次行息之上又有早終/字盖謂二人者已卒所出緡錢則其子也水經云下)¶
　(邳陳球墓前有三碑是弟子管寜華歆等造此碑所/見皆故吏故民而無管華姓名其一則弟子所立乎)¶
　(又姓苑載炅氏兄弟各分一姓曰炅昋桂炔字皆九/畫一音引漢太尉陳球碑隂有城陽炅横此碑亦不)¶
　(見之趙氏但有一碑/隂○犁陽為黎陽)¶
　　　漢故小黄門譙君之碑(𨽻釋篆額○金石略云蔡/邕文在冀州集古録目不)¶
　　　　(載書撰人名氏○黄長睿東觀餘論云信安何/籕以𨽻書名目是碑為蔡中郎書未知何㨿)¶
君諱敏字漢達鄴君之中子章君之弟郎中君之昆也¶
<pb:KR4h0122_WYG_021-34a>¶
其先故國師譙贛深明&KR2415;隩識録圖緯能精徹天意傳¶
道與京君明君承厥後不忝其美㓜而好學才略聰叡¶
詩書是綜言合雅謨慮中聖權既體在公忠允篤誠㠯¶
直佐主帥下惟約肅將&KR0034;命振之亐外羣寮有司各敬¶
爾儀君商時度世引已倍權守静微穴韜光韞玉㠯逺¶
悔咎耻與鄰人□並拾驅識眞之本謂君為喆在□甯¶
武當亨南凶難老之檮昊天不惠降兹殉□&KR1013;五十有¶
七㠯中平二年三月九日戊寅卒嗚嘑哀哉國䘮良佐¶
<pb:KR4h0122_WYG_021-34b>¶
家隕棟梁遐邇咨悼本女哀懐寮朋親慼莫不失聲泣¶
涕雙流於是立表寫憤斯銘傳亏网極其辭曰¶
於穆使君盛徳炤朙爰惟□業帥由舊章文武彬彧柔¶
而能□屈道從政令名顯揚臣多醜直是用遜讓且㠯¶
毓姿優遊(闕二/字)亰曷□遘罹景命不長屋棟廎覆君(闕/一)¶
(字/)喪亾如何如何&KR0008;□昊蒼身&KR0146;名存永世遺芳中平¶
四年七月廿八日癸卯造¶
　(𨽻釋云耻與鄰人羼竝拾驅説文羼音剗羊相厠也/一云傍入曰羼拾音洽劒押也此句盖是不與羣閹)¶
