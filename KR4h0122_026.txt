# -*- mode: mandoku-view; -*-
#+TITLE: 東漢文紀
#+DATE: 2015-08-25 00:38:41.403313
#+PROPERTY: ID KR4h0122
#+PROPERTY: BASEEDITION WYG    
#+PROPERTY: JUAN 卷二十六
<pb:KR4h0122_WYG_026-1a>¶
欽定四庫全書¶
　東漢文紀巻二十六　　　明　梅鼎祚　編¶
　　董卓(字仲穎隴西臨洮人自進位/太師謀篡司徒王允計誅之)¶
　　　辭徴書(卓立功西陲拜右將軍中平末徵為少/府不肯就上書及靈帝寢疾璽書拜卓)¶
　　　　(為并州牧令以兵屬皇甫嵩卓/復上書駐兵河東以觀時變)¶
所將湟中義從及秦胡兵皆詣臣曰牢直不畢廩賜㫁¶
絶妻子饑凍牽挽臣車使不得行羌胡敝腸狗熊臣不¶
能禁止輒將順安慰增異復上(後漢書/董卓傳)¶
<pb:KR4h0122_WYG_026-1b>¶
　　　同前¶
涼州擾亂鯨鯢未滅此臣奮發効命之秋吏士踊躍戀¶
恩念報各遮臣車辭聲懇惻未得即路也輒且行前將¶
軍事盡心慰䘏効力行陣¶
　　　又上書¶
臣既無老謀又無壯士天恩誤加掌戎十年士卒大小¶
相狎彌乆戀臣畜養之恩為臣奮一旦之命乞將之北¶
州効力邊垂(靈帝紀為國家/奮一旦之命)¶
<pb:KR4h0122_WYG_026-2a>¶
　　　請誅宦官表(大將軍何進司𨽻校尉袁紹謀誅/宦官太后不許私召卓將兵入朝)¶
　　　　(宻令上表以脅太后/未至而進敗○典略)¶
臣伏惟天下所以有逆不止者各由黄門常侍張讓等¶
侮慢天常操擅王命竊幸乗寵濁亂海内父子兄弟並¶
據州郡一書出門便獲千金京畿諸郡數百萬膏腴美¶
田皆屬讓等致使怨氣上蒸妖賊蠭起臣前奉詔討於¶
扶羅將士饑乏不肯渡河皆言欲詣京師先誅閹&KR0390;以¶
除民害従臺閣求乞資直臣隨慰撫以至新安臣聞揚¶
<pb:KR4h0122_WYG_026-2b>¶
湯止沸不如滅火去薪潰癰雖痛勝於養肉及溺呼船¶
悔之無及昔趙鞅興晉陽之甲以逐君側之惡今臣輒¶
鳴鐘鼔如洛陽即討讓等以清姦穢(養肉&KR0110;書作肉/食即討作請收)¶
　　　署士壹教(吳書云司徒黄琬與卓相害而壹盡/心於琬甚有聲稱卓惡之乃署教曰)¶
司徒掾士壹不得除用¶
　　王允(字子師太原祁人厯位司徒/誅董卓為其黨李傕等所害)¶
　　　行孝經奏(允為尚書令奏獻帝下/詔允固奏請乃從之)¶
太史王立說孝經六隠事令朝廷行之消却災邪有益¶
<pb:KR4h0122_WYG_026-3a>¶
聖躬¶
　　　獻帝詔¶
聞王者當脩徳爾不聞孔子制孝經有此而却邪者也¶
　　　固奏¶
立學深厚此聖人秘奥行之無損¶
　　黄琬(字子琰瓊孫厯光禄大夫轉司𨽻/校尉預誅董卓為李傕等所害)¶
　　　論樊稜許相奏(中平末涼州叛軍調不足富殖/之徒多以財為官起家為州郡)¶
　　　　(琬為尚書奏/論稜相等)¶
<pb:KR4h0122_WYG_026-3b>¶
太尉樊稜司徒許相皆竊位懐祿茍進無恥終無匡救¶
之益必有覆公折足之患宜皆罷遣以清政路軍費雖¶
急禮義㢘恥國之大本也茍非其選飛隼在墉為國生¶
事此猶負石救溺不可不察¶
　　　駮遷都議(董卓秉政徵琬為司徒遷太尉卓議/遷都長安琬與司徒楊彪諫不從琬)¶
　　　　(退而駮議/坐免官)¶
昔周公營洛邑以寧姬光武卜東都以隆漢天之所啓¶
神之所安大業既定豈宜妄有遷動以虧四海之望¶
<pb:KR4h0122_WYG_026-4a>¶
　　蓋勲(字元固敦/煌廣至人)¶
　　　與董卓書¶
　　　　(卓拜并州牧將兵入朝誅宦官自為司空因/廢少帝殺何太后立陳留王是為獻帝勲爲)¶
　　　　(京兆尹與卓書卓意甚憚之遷越騎校尉/勲雖彊直不屈而内厭于卓疽發背卒)¶
昔伊尹霍光權以立功猶可寒心足下小醜何以終此¶
賀者在門弔者在廬可不慎哉(後漢書○終此/漢紀作堪之)¶
　　胡母班(字季友/泰山人)¶
　　　與王匡書¶
<pb:KR4h0122_WYG_026-4b>¶
　　　　(匡為河内太守従袁紹起兵討董卓卓使執/金吾胡母班奉詔到河内解釋義兵匡受袁)¶
　　　　(紹㫖收班繫獄欲殺之以狥軍班乃匡妹夫/與匡書匡得書抱班二子號泣班遂死於獄)¶
　　　　(親屬與曺/操共殺匡)¶
自古以来未有下土諸侯舉兵向京師者劉向傳曰擲¶
鼠忌器器猶忌之況卓今處宫闕之内以天子為藩屏¶
幼主在宫如何可討僕與太傅馬公太僕趙岐少府陰¶
脩俱受詔命關東諸郡雖實嫉卓猶以銜奉王命不敢¶
玷辱而足下獨囚僕於獄欲以釁鼔此悖暴無道之甚¶
<pb:KR4h0122_WYG_026-5a>¶
者也僕與董卓有何親戚義豈同惡而足下張狼虎之¶
口吐長虵之毒恚卓遷怒何甚酷哉死人之所難然恥¶
為狂夫所害若亡者有靈當訴足下於皇天夫婚姻者¶
禍福之機今日著矣曩為一體今為血讐亡人子二人¶
則君之甥身沒之後慎勿令臨僕屍骸也(謝承後漢書/○囚一作拘)¶
(亡人子二人一作亡人二女○資治通鑑考異云按范/書此年六月遣韓融等安集闗東袁術王匡各執而殺)¶
(之三年八月遣馬日磾及趙岐慰撫天下袁紹遣馬趙/亦在三年八月時董卓已死而此書云與馬趙俱受詔)¶
(又云恚董遷怒自相乖/迕疑非班書今不取)¶
<pb:KR4h0122_WYG_026-5b>¶
　　劉岱(字公山東莱牟平人/厯位侍中兖州刺史)¶
　　　與劉子恵書(子恵中山人後/漢書作劉恵)¶
　　　　(袁紹之討董卓也劉馥為冀州牧忌紹得衆/恐將圖已治中劉子恵勸為發兵兗州刺史)¶
　　　　(劉岱與其書封書與馥馥得此大懼歸咎子/恵欲斬之因諫得不死令作徒被赭衣掃除)¶
　　　　(宫門外馥意猶深疑紹每貶節軍糧紹用客/逢紀謀以書要公孫瓉引兵南下將襲馥使)¶
　　　　(人說馥以冀州讓紹紹遂領/冀州牧○馥字文節潁川人)¶
董卓無道天下所共攻死在旦暮不足為憂但卓死之¶
後當復回師討文節擁彊兵何凶逆寧可得置(英雄傳/○劉攽)¶
<pb:KR4h0122_WYG_026-6a>¶
(云何當/作阿)¶
　　楊琦¶
　　　上獻帝封事(傕復移乗輿幸北塢門侍臣皆飢/帝求米傕乃與腐牛骨帝大怒欲)¶
　　　　(詰責之侍中/楊琦上封事)¶
傕邊鄙之人習於夷風今又自知所犯悖逆當有怏怏¶
之色欲轉車駕幸黄白城以舒其憤臣願陛下宜恕忍¶
之未可顯其罪也¶
　　趙温(字子柔戒之孫/厯司空進司徒)¶
<pb:KR4h0122_WYG_026-6b>¶
　　　與李傕書(傕北地人董卓校尉卓死進兵/攻長安為車騎將軍後誅死)¶
　　　　(傕與郭汜相攻刼獻帝幸北塢門初屯黄白/城謀徙帝以司徒趙温不與已同乃内温塢)¶
　　　　(中温聞傕欲移乗輿乃與傕書傕怒欲遣人/害温其従弟應温故掾也諫之乃止帝聞温)¶
　　　　(與傕書問侍中常洽曰傕不知臧否溫言太/切可為寒心對曰李應已解之矣帝乃恱張)¶
　　　　(濟自陕和解/之帝始得出)¶
公前託為董公報讐然實屠陷王城殺戮大臣天下不¶
可家見而户釋也今事睚眥之隙以成千鈞之讐民生¶
塗炭各不聊生曾不改悟遂成禍亂朝廷仍下眀詔欲¶
<pb:KR4h0122_WYG_026-7a>¶
令和解詔命不行恩澤日損而復欲轉乗輿於黄白城¶
此誠老夫所不解也於易一過為過再為涉三而弗改¶
滅其頂凶不如早共和解引兵還屯上安萬乗下全生¶
民豈不幸甚(獻帝起居注○户釋後漢書作户説今事/睚眥之隙作今與郭汜爭睚眦之隙民生)¶
(作人在詔命三句作上命不行威澤日損而復欲移轉/乗輿更幸非所不解作不達引兵作引軍生民作人民)¶
(○漢紀戸釋作户/喻民生作民在)¶
　　士孫瑞(字君策扶風人位僕射光/祿大夫從駕為亂兵所殺)¶
　　　劒銘¶
<pb:KR4h0122_WYG_026-7b>¶
天生五材金徳惟剛從革作辛含景吐商辨物利用勲¶
伐彌彰暨彼良工歐冶干將爰造寳劒巨闕墨陽精通¶
皓靈於兹休祥剖山竭川虹蜺消亡昭威燿武震動遐荒¶
楚以定霸越以取彊¶
　　陶謙(字恭祖丹陽人為徐/州牧加安東將軍)¶
　　　奏記太僕朱儁(儁字公偉㑹稽上虞/人厯太尉錄尚書事)¶
　　　　(儁初為河南尹棄官奔荆州已復進兵屯中/牟移書討卓卓被誅其將李傕郭汜作亂謙)¶
　　　　(以儁名臣數有戰功乃與諸豪傑共推儁為/太師因移檄牧伯同討傕等奉迎天子奏記)¶
<pb:KR4h0122_WYG_026-8a>¶
　　　　(於儁傕徵儁入朝/為太僕謙等遂罷)¶
徐州刺史陶謙前揚州刺史周乾瑯琊相陰徳東海相¶
劉馗彭城相汲廉北海相孔融沛相袁忠太山太守應¶
劭汝南太守徐璆前九江太守服䖍博士鄭𤣥等敢言¶
之行車騎將軍河南尹莫府國家既遭董卓重以李催¶
郭汜之禍幼主劫執忠良殘敝長安隔絶不知吉凶是¶
以臨官尹人搢紳有識莫不憂懼以為自非明哲雄霸¶
之士曷能尅濟禍亂自起兵以來于兹三年州郡轉相¶
<pb:KR4h0122_WYG_026-8b>¶
顧望未有奮擊之功而互爭私變更相疑惑謙等並共¶
諮諏議消國難僉曰將軍君侯既文且武應運而出凡¶
百君子靡不顒顒故相率厲簡選精悍堪能深入直指¶
咸陽多持資糧足支半嵗謹同心腹委之元帥(後漢/書)¶
　　　上獻帝論罷兵書(謙為徐州牧别將士卒襲殺/曹操父操將伐謙先表帝罷)¶
　　　　(州郡兵/謙上書)¶
臣聞懐逺柔服非徳不集克難平亂非兵不濟是以涿¶
鹿版泉三苖之野有五帝之師有扈鬼方商奄四國有¶
<pb:KR4h0122_WYG_026-9a>¶
王者之伐自古在昔未有不揚威以弭亂震武以止暴¶
者也臣前初以黄巾亂治受策長驅匪遑啓處雖憲章¶
敕戒奉宣威靈敬行天誅每伐輒克然妖寇類衆殊不¶
畏死父兄殲殪子弟羣起治屯運兵至今為患若承命¶
解甲弱國自虚釋武備以資亂損官威以益寇今日兵¶
罷明日難必至上忝朝廷寵授之本下令羣凶日月滋¶
蔓非所以彊幹弱枝遏亂止暴之務也臣雖愚蔽忠恕¶
不昭抱恩念報所不忍行輒勒部曲申令警備出芟彊¶
<pb:KR4h0122_WYG_026-9b>¶
寇惟力是視入宣徳澤躬奉職事冀効微勞以贖罪負¶
　　　又¶
華夏沸擾于今未弭包茅不入職貢多闕寤寐憂數無¶
日敢寧誠思貢獻必至薦羞獲通然後銷鋒解甲臣之¶
願也臣前調穀百萬斛已在水次輒敕兵衞送(吳/書)¶
　　公孫瓚(字伯珪遼西令支人/拜奮武將軍封薊侯)¶
　　　上袁紹罪狀表(瓚以從弟越攻袁紹所使周昻/見害遂舉兵報紹表紹罪狀戰)¶
　　　　(敗還守京竟為紹/滅○表見典畧)¶
<pb:KR4h0122_WYG_026-10a>¶
臣聞皇羲以來始有君臣上下之事張化以導民刑罰¶
以禁暴今行車騎將軍袁紹托其先軌寇竊人爵既性¶
暴亂厥行淫穢昔為司𨽻校尉㑹值國家喪亂之際太¶
后承攝何氏輔政紹專為邪媚不能舉直至令丁原焚¶
燒孟津招來董卓造為亂根紹罪一也卓既入雒而主¶
見質紹不能權譎以濟君父而棄置節傳迸竄逃亡忝¶
辱爵命背上不忠紹罪二也紹為渤海太守默選戎馬¶
當攻董卓不告父兄至使太傅門户太僕母子一旦而¶
<pb:KR4h0122_WYG_026-10b>¶
斃不仁不孝紹罪三也紹既興兵涉厯二年不䘏國難¶
廣自封殖乃多以資糧專為不急割剝宫室收考責錢¶
百姓吁嗟莫不痛怨紹罪四也韓馥之迫竊其虚位矯¶
命詔恩刻金印玉璽每下文書皁囊施檢文曰詔書一¶
封邟鄉侯印昔新室之亂漸以即真今紹所施擬而方¶
之紹罪五也紹令崔巨業候視星日財貨賂遺與共飲¶
食克期㑹合攻鈔郡縣此豈大臣所當宜為紹罪六也¶
紹與故虎牙都尉劉勲首共造兵勲仍有効又降伏張¶
<pb:KR4h0122_WYG_026-11a>¶
楊而以小忿枉害于勲信用讒慝殺害有功紹罪七也¶
紹又上故上谷太守髙焉故甘陵相姚貢横責其錢錢¶
不備畢二人并命紹罪八也春秋之義子以母貴紹母¶
親為婢使紹實微賤不可以為人後以義不宜乃據豐¶
隆之重任忝汙王爵損辱袁宗紹罪九也又長沙太守¶
孫堅前領豫州刺史驅走董卓掃除陵廟其功莫大紹¶
令周昻盜居其位斷絶堅糧令不得入使卓不被誅紹¶
罪十也臣又每得後將軍袁術書云紹非術類也紹之¶
<pb:KR4h0122_WYG_026-11b>¶
罪戾雖南山之竹不能載昔姬周政弱王道陵遲天子¶
遷都諸侯背叛於是齊桓立柯亭之盟晉文為踐土之¶
㑹伐荆楚以致菁茅誅曹衞以彰無禮臣雖闒茸名非¶
先賢䝉被朝恩當此重任職在鈇鉞奉辭伐罪輒與諸¶
將州郡兵討紹等若事克捷罪人斯得庶續桓文忠誠¶
之效攻戰形狀前後續上¶
　　　同前(范&KR0110;後/漢書)¶
臣聞皇羲已來君臣道著張禮以導人設刑以禁暴今¶
<pb:KR4h0122_WYG_026-12a>¶
車騎將軍袁紹託承先軌爵任崇厚而性本淫亂情行¶
浮薄昔為司𨽻值國多難太后承攝何氏輔朝紹不能¶
舉直措枉而專為邪媚招來不軌疑誤社稷至令丁原¶
焚燒孟津董卓造為亂始紹罪一也卓既無禮帝主見¶
質紹不能開設權謀以濟君父而棄置節傳迸竄逃亡¶
忝辱爵命背違人主紹罪二也紹為渤海當攻董卓而¶
默選戎馬不告父兄至使太傅一門纍然同斃不仁不¶
孝紹罪三也紹既興兵涉厯二載不恤國難廣自封殖¶
<pb:KR4h0122_WYG_026-12b>¶
乃多引資糧專為不急割刻無方考責百姓其為痛怨¶
莫不咨嗟紹罪四也逼迫韓馥竊奪其州矯刻金玉以¶
為印璽每有所下輒皁囊施檢文稱詔書昔亡新僭侈¶
漸擬即真觀紹所擬將必階亂紹罪五也紹令星工伺¶
望祥妖賂遺財貨與共飲食剋㑹期日攻鈔郡縣此豈¶
大臣所當施為紹罪六也紹與故虎牙都尉劉勲首共¶
造兵勲降服張楊累有功効而以小忿枉加酷害信用¶
讒慝濟其無道紹罪七也故上谷太守髙焉故甘陵相¶
<pb:KR4h0122_WYG_026-13a>¶
姚貢紹以貪惏横責其錢錢不備畢二人并命紹罪八¶
也春秋之義子以母貴紹母親為傅婢地實微賤據職¶
髙重享福豐隆有苟進之志無虚退之心紹罪九也又¶
長沙太守孫堅前領豫州刺史遂能驅走董卓掃除陵¶
廟忠勤王室其功莫大紹遣小將盜居其位斷絶堅糧¶
不得深入使董卓久不服誅紹罪十也昔姬周政弱王¶
道陵遲天子遷徙諸侯背畔故齊桓立柯㑹之盟晉文¶
為踐土之㑹伐荆楚以致菁茅誅曹衞以章無禮臣雖¶
<pb:KR4h0122_WYG_026-13b>¶
闒茸名非先賢䝉被朝恩負荷重任職在鈇鉞奉辭伐¶
罪輒與諸將州郡共討紹等若大事克捷罪人斯得庶¶
續桓文忠誠之效¶
　　　與袁紹書¶
　　　　(瓚既破劉虞盡有幽州之地紹屢破瓚軍瓚/遂還幽州不敢復出天子遣太僕趙岐和解)¶
　　　　(關東使各罷兵瓚因此/以書譬紹紹引軍南還)¶
趙太僕以周召之徳銜命來征宣揚朝恩示以和睦曠¶
若開雲見日何喜如之昔賈復冦恂亦爭士卒欲相危¶
<pb:KR4h0122_WYG_026-14a>¶
害遇光武之寛親俱陛見同輿共出時人以為榮自省¶
邊鄙得與將軍共同此福此誠將軍之眷而瓚之幸也¶
(英雄/記)¶
　　　同前(後漢/書)¶
趙太僕以周邵之徳銜命來征宣揚朝恩示以和睦曠¶
若開雲見日何喜如之昔賈復寇恂爭相危害遇世祖¶
解紛遂同輿並出釁難既釋時人美之自惟邊鄙得與¶
將軍共同斯好此誠將軍之羞而瓚之願也¶
<pb:KR4h0122_WYG_026-14b>¶
　　　與子續書¶
　　　　(續徙鎮易京為紹攻困遣行人文則齎書告/子續刻期兵至舉火為應紹偵者得之使陳)¶
　　　　(琳更其書如期舉火瓚以為/救兵至遂出欲戰紹破滅之)¶
袁氏之攻似若神鬼鼓角鳴于地中梯衝舞吾樓上日¶
窮月踧無所聊賴汝當碎首於張燕速致輕騎到者當¶
起烽火於北吾當從内出不然吾亡之後天下雖廣汝¶
欲求安足之地其可得乎(典略/)¶
　　　同前(陳琳/更書)¶
<pb:KR4h0122_WYG_026-15a>¶
昔周末喪亂僵屍蔽野以意而推猶為否也不圖今日¶
親當其鋒袁氏之攻狀若鬼神梯衝舞吾樓上鼓角鳴¶
于地中日窮月急不遑啓處鳥戹歸人滀水陵髙汝當¶
碎首於張燕馳驟以告急父子天性不言而動且屬五¶
千鐵騎於北隰之中起火為號吾當自内出奮揚威武¶
决命于斯不然吾亡之後天下雖廣不容汝足矣(後漢/書○)¶
(魏氏春秋載陳琳更書曰蓋聞在昔衰周之/世僵屍流血以為不然豈意今日身當其衝)¶
　　韓馥(字文節冀州牧以/州讓袁紹自殺)¶
<pb:KR4h0122_WYG_026-15b>¶
　　　與袁術書(術見/後)¶
　　　　(是時有四星合於箕尾馥稱䜟云神人將在/燕分又言濟陰男子王定得玉印曰虞為天)¶
　　　　(子又見兩日出于代郡謂劉虞當代立與術/書云帝非孝靈子欲依絳灌誅廢少主迎立)¶
　　　　(代王故事稱虞功徳治行華夏少/二當今公室枝屬皆莫能及又云)¶
昔光武去定王五世以大司馬領河北耿弇馮異勸即¶
尊號卒代更始今劉公自恭王枝別其數亦五以大司¶
馬領幽州牧此其與光武同(吳書○袁山松漢紀初平/三年十月日有重兩倍馥)¶
(與術書曰凶/出於代郡)¶
<pb:KR4h0122_WYG_026-16a>¶
　　袁紹(字本初汝南汝陽人領冀州牧拜大將軍兼/督冀青幽并四州○袁山松後漢書云紹司)¶
　　　(空逢之孽子袁術與公/孫瓚書紹非袁氏子)¶
　　　討董卓盟文(獻帝春秋曰紹合冀州十郡守/相衆數十萬登壇歃血盟曰)¶
賊臣董卓承漢室之微負甲兵之衆陵越帝城跨蹈王¶
朝幽鴆太后戮殺𢎞農提挈幼主越遷秦地殘虐朝臣¶
斬刈忠良焚燒宫室蒸亂宫人發掘陵墓虐及鬼神過¶
惡蒸皇天濁穢薰后土神祇怨恫無所馮持兆人泣血¶
無所控告仁賢之士痛心疾首義士奮發雲興霧合咸¶
<pb:KR4h0122_WYG_026-16b>¶
欲奉辭伐罪躬行天誅凡我同盟之後畢力致命以伐¶
凶醜同奬王室翼戴天子有渝此盟神明是殛俾墜其¶
師無克祚國¶
　　　與曹操書¶
　　　　(紹與韓馥謀立幽州牧劉/虞為帝與操書操拒答之)¶
可都甄城當有所立(獻帝起居注/○甄一作鄄)¶
　　　曹操答袁紹(操見/魏)¶
董卓之罪暴於四海吾等合大衆興義兵而逺近莫不¶
<pb:KR4h0122_WYG_026-17a>¶
響應此以義動故也今幼主微弱制於奸臣未有昌邑¶
亡國之釁而一旦改易天下其孰安之諸君北面我自¶
西向(魏志/)¶
　　　與從弟術書¶
　　　　(時議者以少帝幼弱為賊臣所立又不識母/氏所出幽州牧劉虞宿有徳望紹等欲立之)¶
　　　　(使人報術術觀漢室衰陵陰懐異志/故外托公義以拒紹紹復與術書)¶
前與韓文節共建永世之道欲海内見再興之主今西¶
名有幼君無血脉之屬公卿以下皆媚事卓安可復信¶
<pb:KR4h0122_WYG_026-17b>¶
但當使兵往屯關要皆自蹙死於西東立聖君太平可¶
冀如何有疑又室家見戮不念子胥可復北面乎違天¶
不祥願詳思之¶
　　　　袁術答從兄紹書¶
聖主聰睿有周成之質賊卓因危亂之際威服百寮此¶
乃漢家小厄之㑹亂尚未厭復欲興之乃云今主無血¶
脈之屬豈不誣乎先人以來奕世相承忠義為先大傅¶
公仁慈惻隠雖知賊卓必為禍害以信徇義不忍去也¶
<pb:KR4h0122_WYG_026-18a>¶
門户滅絶死亡流漫幸䝉逺近來相赴助不因此時上¶
討國賊下刷家恥而圖於此非所聞也又曰室家見戮¶
可復北面此卓所為豈國家哉君命天也天不可讎况¶
非君命乎慺慺赤心志在滅卓不識其他(並吳書○太/傅公袁隗為)¶
(董卓所誅/紹術叔父)¶
　　　與公孫瓚書¶
　　　　(瓚初為中郎將從幽州牧劉虞與虞有隙遣/從弟越詣袁術自結是時術遣越隨其將孫)¶
　　　　(堅屯陽城拒董卓袁紹使周昻奪其處越攻/昻為流矢所中死瓚怒遂進軍攻紹㑹天子)¶
<pb:KR4h0122_WYG_026-18b>¶
　　　　(遣段訓增虞邑督六州瓚封易侯因脅訓斬/虞紹遣麴義虞子和將擊瓚瓚數敗乃走還)¶
　　　　(易京固守紹與瓚書瓚不答而/增修戎備卒為紹所破自殺)¶
孤與足下既有前盟舊要申之以討亂之誓愛過夷叔¶
分著丹青謂為旅力同仇足踵齊晉故解印釋紱以北¶
帶南分割膏腴以奉執事此非孤赤情之明驗邪豈寤¶
足下棄烈士之髙義尋禍亡之險蹤輟而改慮以好易¶
怨盜遣士馬犯暴豫州始聞甲卒在南親臨戰陣懼以¶
飛矢迸流狂刃横集以重足下之禍徒增孤子之咎釁¶
<pb:KR4h0122_WYG_026-19a>¶
也故為薦書懇惻冀可改悔而足下超然自逸矜其威¶
詐謂天罔可吞豪傑可滅果令貴弟殞於鋒刃之端斯¶
言猶在於耳而足下曾不尋討禍源克心罪已茍欲逞¶
其無疆之怒不顧逆順之津匿怨害民騁於余躬遂躍¶
馬控弦處我泜上毒徧生民辜延白骨孤辭不獲已以¶
登界橋之役是時足下兵氣霆震駿馬電發僕師徒肇¶
合機械不嚴彊弱殊科衆寡異倫假天之助小戰大克¶
遂陵躡奔北因壘館穀此非天威棐諶福豐有禮之符¶
<pb:KR4h0122_WYG_026-19b>¶
表乎足下志猶未厭乃復糾合餘燼率我蛑賊以焚&KR0761;¶
渤海孤又不獲寧用及龍河之師羸兵前誘大軍未濟¶
而足下膽破衆散不鼓而敗兵衆擾亂君臣並奔此又¶
足下之為非孤之咎也自此以後禍隙彌深孤之師旅¶
不勝其忿遂至積屍為京頭顱滿野愍彼無辜未必不¶
慨然失涕也後比得足下書辭義婉約有改往修來之¶
言僕既欣於舊好克復且愍兆民之不寧每輒引師南¶
駕以順簡書弗盈一時而北邊羽檄之文未嘗不至孤¶
<pb:KR4h0122_WYG_026-20a>¶
是用痛心疾首靡所錯情夫處三軍之師當列將之任¶
宜令怒如嚴霜喜如時雨臧否好惡坦然可觀而足下¶
二三其徳彊弱異謀急則曲躬緩則放逸行無定端言¶
無質要為壯士者固如此乎既乃殘殺老弱幽土憤怨¶
衆叛親離恝然無黨又烏桓濊貊皆足下同州僕與之¶
殊俗各奮迅激怒爭為鋒鋭又東西鮮卑舉踵來附此¶
非孤徳所能招廼足下驅而致之也夫當荒危之世處¶
干戈之險内違同盟之誓外失戎狄之心兵興州壤禍¶
<pb:KR4h0122_WYG_026-20b>¶
發蕭牆將以定霸不亦難乎前以西山陸梁出兵平討¶
㑹麴義餘殘畏誅逃命故遂住大軍分兵撲蕩此兵孤¶
之前行乃界橋搴旗拔壘先登制敵者也始聞足下鐫¶
金紆紫命以元帥謂當因兹奮發以報孟明之恥是故¶
戰夫引領竦望旌斾怪遂含光匿影寂爾無聞卒臻屠¶
滅相為惜之夫有平天下之志希長世之功權御師徒¶
帶養戎馬叛者無討服者不收威懐並喪何以立名今¶
舊京克復天罔云補罪人斯亡忠幹翼化華夏儼然望¶
<pb:KR4h0122_WYG_026-21a>¶
於穆之作將戢干戈放散牛馬足下獨何守區區之土¶
保軍内之廣甘汚名以速朽亡令徳之久長壯而籌之¶
非良策也宜釋憾除嫌敦我舊好若斯言之玷皇天是¶
聞(漢晉春秋○輟一作輒泜上一作疆上奔北/一作奔背皆足下同州一作皆與足下同州)¶
　　　上獻帝自理書(紹領冀州牧拜右將軍建安元/年曹操迎天子都許乃下詔責)¶
　　　　(紹以地廣兵多専自樹黨擅相討伐/紹上書於是以紹為太尉封鄴侯)¶
臣聞昔有哀歎而霜隕悲哭而崩城者每讀其書謂為¶
信然於今况之乃知妄作何者臣出身為國破家立事¶
<pb:KR4h0122_WYG_026-21b>¶
至於懐忠獲釁抱信見疑晝夜長吟剖肝泣血曾無崩¶
城隕霜之應故鄒衍杞婦何能感徹臣以負薪之資拔¶
於陪𨽻之中奉職憲臺擢授戎校常侍張讓等滔亂天¶
常侵奪朝威賊害忠徳扇動姦黨故大將軍何進忠國¶
疾亂義心赫怒以臣頗有一介之節可責以鷹犬之功¶
故授臣以督司諮臣以方略臣不敢畏憚彊禦避禍求¶
福與進合圖事無違異忠策未盡而元帥受敗太后被¶
質宫室焚燒陛下聖徳㓜冲親遭戹困時進既被害師¶
<pb:KR4h0122_WYG_026-22a>¶
徒喪沮臣獨將家兵百餘人抽戈承明竦劒翼室虎叱¶
羣司奮擊凶醜曾不浹辰罪人斯殄此誠愚臣效命之¶
一驗也㑹董卓乗虚所圖不軌臣父兄親從並當大位¶
不憚一室之禍苟惟寧國之義故遂解節出奔創謀河¶
外時卓方貪結外援招悦英豪故即臣渤海申以軍號¶
則臣之與卓未有纎介之嫌若使苟欲滑泥揚波偷榮¶
求利則進可以享竊祿位退無門户之患然臣愚所守¶
志無傾奪故遂引㑹英雄興師百萬飲馬孟津歃血漳¶
<pb:KR4h0122_WYG_026-22b>¶
河㑹故冀州牧韓馥懐挾逆謀欲專權埶絶臣軍糧不¶
得踵係致使猾虜肆毒害及一門尊卑大小同日并戮¶
鳥獸之情猶知哀號臣所以蕩然忘哀貌無隠戚者誠¶
以忠臣之節道不兩立顧私懐已不能全功斯亦愚臣¶
破家狥國之二驗也又黄巾十萬焚燒青兖黑山張楊¶
蹈藉冀域臣聞乃旋師奉辭伐畔金鼓未震狡敵知亡¶
故韓馥懐懼謝咎歸土張楊黑山同時乞降臣時輒承¶
制竊比竇融以議郎曹操權領冀州牧㑹公孫瓚師旅¶
<pb:KR4h0122_WYG_026-23a>¶
南馳陸掠北境臣即星駕席捲與瓚交鋒假天之威每¶
戰輒克臣備公族子弟生長京輦頗聞俎豆不習干戈¶
加自乃祖先臣以來世作輔弼咸以文徳盡忠得免罪¶
戾臣非與瓚角戎馬之埶爭戰陳之功者也誠以賊臣¶
不誅春秋所貶苟云利國專之不疑故冒踐霜雪不憚¶
劬勤實庶一捷之福以立終身之功社稷未定臣誠恥¶
之太僕趙岐銜命來征宣明陛下含𢎞之施蠲除細故¶
與下更新奉詔之日引師南轅是臣畏怖天威不敢怠¶
<pb:KR4h0122_WYG_026-23b>¶
慢之三驗也又臣所上將校率皆清英宿徳令名顯達¶
登鋒履刃死者過半勤恪之功不見書列而州郡牧守¶
競盜聲名懐持二端優游顧望皆列土錫圭跨州連郡¶
是以逺近狐疑議論紛錯者也臣聞守文之世徳髙者¶
位尊倉卒之時功多者賞厚陛下播越非所洛邑之祀¶
海内傷心志士憤惋是以忠臣肝腦塗地肌膚横分而¶
無悔心者義之所感故也今賞加無勞以攜有徳杜黜¶
忠臣以疑衆望斯豈腹心之逺圖將廼讒慝之邪説使¶
<pb:KR4h0122_WYG_026-24a>¶
之然也臣爵為通侯位二千石殊恩厚徳臣既叨之豈¶
敢闚覬重禮以希彤弓玈矢之命哉誠傷偏裨列校勤¶
不見紀盡忠為國翻成重愆斯䝉恬所以悲號於邊獄¶
白起欷歔於杜郵也太傅日磾位為師保任配東征而¶
耗亂王命寵任非所凡所舉用皆衆所捐棄而容納其¶
策以為謀主令臣骨肉兄弟還為讎敵交鋒接刃搆難¶
滋甚臣雖欲釋甲投戈事不得已誠恐陛下日月之明¶
有所不照四聰之聽有所不聞乞下臣章咨之羣賢使¶
<pb:KR4h0122_WYG_026-24b>¶
三槐九棘議臣罪戾若以臣今行權為釁則桓文當有¶
誅絶之刑若以衆不討賊為賢則趙盾可無書弑之貶¶
矣臣雖小人志守一介若使得申明本心不愧先帝則¶
伏首歐刀褰衣就鑊臣之願也惟陛下垂鳲鳩之平絶¶
邪諂之論無令愚臣結恨三泉(後漢/書)¶
　　　賜蹋頓難峭王汗魯王為單于版文(英雄記云/袁紹與公)¶
　　　　(孫瓚連戰不決蹋頓遣使詣紹求和親/助紹擊瓚破之紹矯制拜烏丸三王)¶
使持節大將軍督幽青并領冀州牧阮鄉侯紹承制詔¶
<pb:KR4h0122_WYG_026-25a>¶
遼東屬國率衆王頒下烏丸遼西率衆王蹋頓右北平¶
率衆王汗盧維乃祖慕義遷善欵塞内附北捍玁狁東¶
拒濊貊世守北陲為百姓保障雖時侵犯王略命將徂¶
征厥罪率不旋時悔愆變改方之外夷最又聰惠者也¶
始有千夫長百夫長以相統領用能悉廼心克有勲力¶
於國家稍受王侯之命自我王室多故公孫瓚作難殘¶
夷厥土之君以侮天慢主是以四海之内並執干戈以¶
衛社稷三王奮氣裔土忿姦憂國控弦與漢兵為表裏¶
<pb:KR4h0122_WYG_026-25b>¶
誠甚忠孝朝所嘉焉然而虎兕長虵相隨塞路王官爵¶
命否而無聞夫有勲不賞俾勤者怠今遣行謁者楊林¶
齎單于璽綬車服以對爾勞其各綏靜部落教以謹慎¶
無使作凶作慝世復爾祀位長為百蠻長厥有咎有不¶
臧者冺於爾祿而喪於乃庸可不勉乎烏丸單于都䕶¶
部衆左右單于受其節度他如故事(三國/志注)¶
　　袁術(字公路紹弟厯河南尹虎賁中/郎將為後將軍僭號兵敗憤死)¶
　　　與呂布書¶
<pb:KR4h0122_WYG_026-26a>¶
　　　　(劉備領徐州居下邳與袁術相拒於淮上術/欲引布擊備與布書布勒兵襲備獲其妻子)¶
昔董卓作亂破壊王室禍害術門户術舉兵關東未能¶
屠裂卓將軍誅卓送其頭首為術掃滅讎恥使術明目¶
於當世死生不媿其功一也昔將金元休向兗州甫詣¶
封部為曹操逆所拒破流離迸走㡬至滅亡將軍破兗¶
州術復明目於遐邇其功二也術生平已來不聞天下¶
有劉備備乃舉兵與術對戰術憑將軍威靈得以破備¶
其功三也將軍有三大功在術術雖不敏奉以生死將¶
<pb:KR4h0122_WYG_026-26b>¶
軍連年攻戰軍糧苦少今送米二十萬斛迎逢道路非¶
直此止當駱驛復致若兵器戰具佗所乏少大小惟命¶
(英雄記○記云布初入徐州書與術術報書○董卓殺/袁隗及術兄基等男女二十餘人  金尚字元休京兆)¶
(人為兗州刺史東之任曹操已臨兗/州尚依袁術後為袁術所害見典略)¶
　　　同前(後漢/書)¶
術舉兵詣闕未能屠裂董卓將軍誅卓為術報恥功一¶
也昔金元休南至封丘為曹操所敗將軍伐之今術復¶
明目於遐邇功二也術生年以來不聞天下有劉備備¶
<pb:KR4h0122_WYG_026-27a>¶
乃舉兵與術對戰憑將軍威靈得以破備功三也將軍¶
有三大功在術術雖不敏奉以死生將軍連年攻戰軍¶
糧苦少今送米二十萬斛非惟止此當駱驛復致凡所¶
短長亦惟命¶
　　　與沛相陳珪書¶
　　　　(紹與珪俱公族子孫少共交游術為曹操袁/紹所破與珪書時珪子應在下邳術脅質應)¶
　　　　(圖必/致珪)¶
昔秦失其政天下羣雄爭而取之兼智勇者卒受其歸¶
<pb:KR4h0122_WYG_026-27b>¶
今世事紛擾復有瓦解之埶矣誠英乂有為之時也與¶
足下舊交豈肯左右之乎若集大事子實為吾心膂(歸/漢)¶
(紀作/福)¶
　　　　陳珪答袁術書(珪下邳人太尉球弟子/為沛相增秩中二千石)¶
昔秦末世肆暴恣情虐流天下毒被生民下不堪命故¶
遂土崩今雖季世未有亡秦苛暴之亂也曹將軍神武¶
應期興復典刑將撥平凶慝清定海内信有徵矣以為¶
足下當戮力同心匡翼漢室而陰謀不軌以身試禍豈¶
<pb:KR4h0122_WYG_026-28a>¶
不痛哉若迷而知反尚可以免吾備舊知故陳至情雖¶
逆于耳骨肉之惠也欲吾營私阿附有犯死不能也(並/後)¶
(漢書○撥漢紀/作掃惠作恩)¶
　　　與兄紹歸帝號¶
　　　　(術自以依據江淮帶甲數萬加累世公侯袁/氏出陳舜之後以黄乗赤得運之次遂造符)¶
　　　　(命置百官自號仲家及為曹操所攻兵弱將/死衆情離叛遂歸帝號於紹紹深然其計)¶
祿去漢室久矣天下提挈政在家門豪雄角逐分割疆¶
宇此與周末七國無異惟彊者兼之耳袁氏受命當王¶
<pb:KR4h0122_WYG_026-28b>¶
符瑞炳然今君擁有四州人户百萬以彊則莫與爭大¶
以位則無所比髙曹操雖欲扶衰奬微安能續絶運起¶
已滅乎謹歸大命君其興之(後漢書○魏書漢之失天/下久矣天下作天子此與)¶
(周末無異作此與周之末年七國分埶/無異惟作卒以位作比徳奬微作拯弱)¶
　　袁敘¶
　　　與從兄紹書¶
　　　　(曹操與袁紹相拒官渡破其將淳于瓊等上/表白紹罪狀言紹從弟濟陰太守敘與紹書)¶
今海内喪敗天意實在我家神應有徵當在尊兄南兄¶
<pb:KR4h0122_WYG_026-29a>¶
臣下欲使即位南兄言以年則北兄長以位則北兄重¶
便欲送璽㑹曹操斷道(獻帝起居注○紹居鄴/術居夀春故云南北)¶
　　陳登(字元龍珪子廣陵/太守加伏波將軍)¶
　　　遺袁紹¶
　　　　(徐州刺史陶謙死州人迎先主先主以袁氏/四世三公欲讓與術北海相孔融曰袁公路)¶
　　　　(豈憂國忘家者邪冢中枯骨何足介意/先主遂領徐州登等遣使詣紹紹答之)¶
天降灾沴福臻鄙州州將殂殞生民無主恐懼姦雄一¶
旦承隙以貽盟主日昃之憂輒共奉故平原相劉備府¶
<pb:KR4h0122_WYG_026-29b>¶
君以為宗主永使百姓知有依歸方今寇難縱横不遑¶
釋甲謹遣下吏奔告于執事¶
　　　　袁紹答陳登等¶
劉𤣥徳𢎞雅有信義今徐州樂戴之誠副所望也(並獻/帝春)¶
(秋/)¶
　　耿包(後漢書/作苞)¶
　　　白事袁紹¶
　　　　(紹自破公孫瓚貢御希慢私使主簿耿包密/白紹以包白事咨軍府議者咸以包為妖妄)¶
<pb:KR4h0122_WYG_026-30a>¶
　　　　(宜誅紹殺包以悦/衆然遂有逆謀)¶
赤徳衰盡袁為黄𦙍宜順天意以從民心(袁舜後黄應/代赤故包有)¶
(此言○獻帝春秋○漢紀云赤徳運/衰厯數將改宜順天意以應民望)¶
　　臧洪(字子源廣/陵射陽人)¶
　　　討董卓盟文(洪中平末為即丘長棄官太守張/超請為功曹説超約諸牧守共討)¶
　　　　(董卓洪乃攝衣升壇歃血而盟辭氣/慷慨無不激揚諸軍遲疑食盡衆散)¶
漢室不幸皇綱失統賊臣董卓乗釁縱害禍加至尊虐¶
流百姓大懼淪喪社稷剪覆四海兗州刺史岱豫州刺¶
<pb:KR4h0122_WYG_026-30b>¶
史伷陳留太守邈東郡太守瑁廣陵太守超等糾合義¶
兵並赴國難凡我同盟齊心戮力以致臣節殞首喪元¶
必無二志有渝此盟俾墜其命無克遺育皇天后土祖¶
宗明靈實皆鑒之(劉岱孔佃張邈橋瑁張超/○虐後漢書作毒戮作一)¶
　　　報陳琳書(琳見魏○尺牘載隔闊相思至/可為心哉作陳琳與臧洪書誤)¶
　　　　(洪初為廣陵太守張超功曹甚見愛信説超/與諸州糾合義兵誅董卓未遂超遣洪詣大)¶
　　　　(司馬劉虞行至河間而值幽薊交兵因寓于/袁紹紹見洪重之以洪領青州刺史徙東郡)¶
　　　　(太守曹操圍超於雍丘洪聞之勒兵請紹救/超紹不許超遂破滅洪怨紹絶不與通紹興)¶
<pb:KR4h0122_WYG_026-31a>¶
　　　　(兵圍之不下使洪邑人陳琳與洪書喻以禍/福責以恩義洪答書城陷見執不屈紹殺之)¶
隔闊相思發於夢寐幸相去步武之間耳而以取舍異¶
規不得相見其為愴恨可為心哉前日不遺比辱雅貺¶
述敘禍福公私切至所以不即奉答者既學薄才鈍不¶
足塞詰亦以吾子攜負側室息肩主人家在東州僕為¶
仇敵以是事人雖披中情墮肝膽猶身疏有罪言甘見¶
怪方首尾不救何能恤人且以子之才窮該典籍豈將¶
闇於大道不達余趣哉然猶復云云者僕以是知足下¶
<pb:KR4h0122_WYG_026-31b>¶
之言信不由衷將以救禍也必欲筭計長短辯諮是非¶
是非之論言滿天下陳之更不明不言無所損又言傷¶
告絶之義非吾所忍行也是以捐棄紙筆一無所答亦¶
冀遥忖其心知其計定不復渝變也重獲來命援引古¶
今紛紜六紙雖欲不言焉得已哉僕小人也本因行役¶
冠竊大州恩深分厚寧樂今日自還接刃每登城勒兵¶
望主人之旗鼓感故友之周旋撫弦搦矢不覺流涕之¶
覆面也何者自以輔佐主人無以為悔主人相接過絶¶
<pb:KR4h0122_WYG_026-32a>¶
等倫當授任之初自謂究竟大事共尊王室豈悟天子¶
不悦本州見侵郡將遘牖里之厄陳留克創兵之謀謀¶
計棲遲喪忠孝之名杖策攜背虧交友之分揆此二者¶
與其不得已喪忠孝之名與虧交友之道輕重殊塗親¶
疏異畫故便收淚告絶若使主人少垂故人住者側席¶
去者克己不汲汲於離友信刑戮以自輔則僕抗季札¶
之志不為昔日之戰矣何以效之昔張景明親登壇喢¶
血奉辭奔走卒使韓牧讓印主人得地然後但以拜章¶
<pb:KR4h0122_WYG_026-32b>¶
朝主賜爵獲傳之故旋時之間不䝉觀過之貸而受夷¶
滅之禍呂奉先討卓來奔請兵不獲告去何罪復見斫¶
刺濵於&KR0174;亡劉子璜奉使踰時辭不獲命畏威懐親以¶
詐求歸可謂有志忠孝無損霸道者也然輒僵斃麾下¶
不䝉虧除僕雖不敏又素不能原始見終覩微知著竊¶
度主人之心豈謂三子宜死罰當刑中哉實且欲一統¶
山東增兵討讎懼戰士狐疑無以沮勸故抑廢王命以¶
崇承制慕義者䝉榮待放者被戮此乃主人之利非游¶
<pb:KR4h0122_WYG_026-33a>¶
士之願也故僕鑒戒前人困窮死戰僕雖下愚亦嘗聞¶
君子之言矣此實非吾心也廼主人招焉凡吾所以背¶
棄國民用命此城者正以君子之違不適敵國故也是¶
以獲罪主人見攻踰時而足下更引此義以為吾規無¶
乃辭同趨異非吾子所為休戚者哉吾聞之也義不背¶
親忠不違君故東宗本州以為親援中扶郡將以安社¶
稷一舉二得以徼忠孝何以為非而足下欲使吾輕本¶
破家均君主人主人之於我也年為吾兄分為篤友道¶
<pb:KR4h0122_WYG_026-33b>¶
乖告去以安君親可謂順矣若子之言則包胥宜致命¶
於伍員不當號哭於秦庭矣苟區區於攘患不知言乖¶
乎道理矣足下或者見城圍不解救兵未至感婚姻之¶
義惟平生之好以屈節而苟生勝守義而傾覆也昔晏¶
嬰不降志於白刃南史不屈筆以求生故身著圖像名¶
垂後世况僕據金城之固驅士民之力散三年之畜以¶
為一年之資匡困補乏以悦天下何圖築室反耕哉但¶
懼秋風揚塵伯珪馬首南向張揚飛燕膂力作難北鄙¶
<pb:KR4h0122_WYG_026-34a>¶
將告倒懸之急股肱奏乞歸之誠耳主人當鑒我曹輩¶
反旌退師治兵鄴垣何宜久辱盛怒暴威於吾城下哉¶
足下譏吾恃黑山以為救獨不念黄巾之合從邪加飛¶
燕之屬悉以受王命矣昔髙祖取彭城於鉅野光武創¶
基兆於綠林卒能龍飛中興以成帝業苟可輔主興化¶
夫何嫌哉况僕親奉璽書與之從事行矣孔璋足下徼¶
利於境外臧洪授命於君親吾子託身於盟主臧洪策¶
名於長安子謂余身死而名滅僕亦笑子生死而無聞¶
<pb:KR4h0122_WYG_026-34b>¶
焉悲哉本同而末離努力努力夫復何言(魏志○英雄/記袁紹使張)¶
(景明等説韓馥使讓冀州與紹○呂布從紹請益兵還/洛紹外言當遣内欲殺之布偽使人於帳中鼓琴夜半)¶
(兵起亂斫布牀被○裴松之注按公孫瓚表列紹罪過/云紹與故虎牙將軍劉勲首共造兵勲仍有效而以小)¶
(忿枉害于勲疑此是子璜○公孫瓚字伯珪張揚雲中/人張燕常山人本黒山賊後助瓚與紹爭○主人即指)¶
(紹/也)¶
　　　同前(後漢/書)¶
隔闊相思發於寤寐相去步武而趨舍異規其為愴恨¶
胡可勝言前日不遺比辱雅貺述敘禍福公私切至以¶
<pb:KR4h0122_WYG_026-35a>¶
子之才窮該典籍豈將闇於大道不達余趣哉是以損¶
棄翰墨一無所酬亦冀遙忖褊心粗識鄙性重獲來命¶
援引紛紜雖欲無對而義篤其言僕小人也本乏志用¶
中因行役特䝉傾蓋恩深分厚遂竊大州寧樂今日自¶
還接刃乎每登城臨兵觀主人之旗鼓瞻望帳幄感故¶
友之周旋撫弦搦矢不覺涕流之覆面也何者自以輔¶
佐主人無以為悔主人相接過絶等倫受任之初志同¶
大事埽清㓂逆共尊王室不悟本州被侵郡將遘戹請¶
<pb:KR4h0122_WYG_026-35b>¶
師見拒辭行被拘使洪故君遂至淪滅區區微節無所¶
獲申豈得復全交友之道重虧忠孝之名乎所以忍悲¶
揮戈收淚告絶若使主人少垂古人忠恕之情來者側¶
席去者克已則僕抗季札之志不為今日之戰矣昔張¶
景明登壇喢血奉辭奔走卒使韓牧讓印主人得地後¶
但以拜章朝主賜爵獲傳之故不䝉觀過之貸而受夷¶
滅之禍呂奉先討卓來奔請兵不獲告去何罪復見斫¶
刺劉子璜奉使踰時辭不獲命畏君懐親以詐求歸可¶
<pb:KR4h0122_WYG_026-36a>¶
謂有志忠孝無損霸道亦復僵屍麾下不䝉虧除慕進¶
者䝉榮違意者被戮此乃主人之利非游士之願也是¶
以鑒戒前人守死窮城亦以君子之違不適敵國故也¶
足下當見久圍不解救兵未至感婚姻之義推平生之¶
好以為屈節而苟生勝守義而傾覆也昔晏嬰不降志¶
於白刃南史不曲筆以求存故身傳圖象名垂後世况¶
僕據金城之固驅士人之力散三年之畜以為一年之¶
資匡困補乏以悦天下何圖築室反耕哉但懼秋風揚¶
<pb:KR4h0122_WYG_026-36b>¶
塵伯珪馬首南向張揚飛燕旅力作難北鄙將告倒懸¶
之急股肱奏乞歸之記耳主人當鑒戒曹輩反旌退師¶
何宜久辱盛怒暴威於吾城之下哉足下譏吾恃黑山¶
以為救獨不念黄巾之合從邪昔髙祖取彭城於鉅野¶
光武創基兆於綠林卒能龍飛受命中興帝業苟可輔¶
主興化夫何嫌哉况僕親奉璽書與之從事行矣孔璋¶
足下徼利於境外臧洪投命於君親吾子託身於盟主¶
臧洪策名於長安子謂余身死而名滅僕亦笑子生死¶
<pb:KR4h0122_WYG_026-37a>¶
而無聞焉本同末離努力努力夫復何言(漢紀僕亦笑/子生而無聞)¶
(焉末離/作末異)¶
　　審配(字正南魏郡人/為袁紹治中)¶
　　　獻袁譚書¶
　　　　(譚尚相攻尚軍于館陶譚進攻之尚大破譚/軍尚使配守鄴復攻譚于平原配獻書于譚)¶
　　　　(譚得書悵然既劫于郭圖遂戰不解曹操進/攻鄴生獲配配意氣壯烈終無撓辭乃殺之)¶
配聞良藥苦口而利於病忠言逆耳而便於行願將軍¶
袚心抑怒終省愚辭蓋春秋之義國君死社稷忠臣死¶
<pb:KR4h0122_WYG_026-37b>¶
王命茍有圖危宗廟敗亂國家王綱典律親疎一也是¶
以周公垂泣而蔽管蔡之獄季友歔欷而行鍼叔之鴆¶
何則義重人輕事不得已也昔衞靈公廢蒯聵而立輒¶
蒯聵為不道入戚以簒衞師伐之春秋傳曰以石曼姑¶
之義為可以拒之是以蒯聵終獲叛逆之罪而曼姑永¶
享忠臣之名父子猶然豈况兄弟乎昔先公廢絀將軍¶
以續賢兄立我將軍以為適嗣上告祖靈下書譜牒先¶
公謂將軍為兄子將軍謂先公為叔父海内逺近誰不¶
<pb:KR4h0122_WYG_026-38a>¶
備聞且先公即世之日我將軍斬衰居廬而將軍齋於¶
堊室出入之分於斯益明是時凶臣逢紀妄畫虵足曲¶
辭諂媚交亂懿親將軍奮赫然之怒誅不旋時將軍亦¶
奉命承㫖加以淫刑自是之後癰疽破潰骨肉無絲髮¶
之嫌自疑之臣皆保生全之福故悉簡彊胡簡命名將¶
料整器械選擇戰士殫府庫之財竭食土之實其所以¶
供奉將軍何求而不備君臣相率共衞旌麾戰為鴈行¶
賦為幣主雖傾倉覆庫剪剝民物上下欣戴莫敢告勞¶
<pb:KR4h0122_WYG_026-38b>¶
何則推戀戀忠赤之情盡家家肝腦之計唇齒輔車不¶
相為賜謂為將軍心合意同混齊一體必當并威偶勢¶
禦冦寧家何圖㓙險讒慝之人造飾無端誘導奸利至¶
令將軍翻然改圖忘孝友之仁聽豺狼之謀誣先公廢¶
立之言違近者在喪之位悖紀綱之理不顧逆順之節¶
横易冀州之主欲當先公之繼遂放兵鈔發屠城殺吏¶
交尸盈原裸民滿野或有髠&KR1678;髮膚割截支體寃魂痛¶
於幽㝠創夷號於草棘又乃圖獲鄴城許賜秦胡財物¶
<pb:KR4h0122_WYG_026-39a>¶
婦女豫有分界或聞告令吏士云孤雖有老母輒使身¶
體完具而已聞此言者莫不驚愕失氣悼心揮涕使太¶
夫人憂哀憤懣於堂室我州君臣士友假寐悲歎無所¶
措其手足念欲靜師拱黙以聽執事之圖則懼違春秋¶
死命之節貽太夫人不測之患隕先公髙世之業且三¶
軍憤慨人懐私怒我將軍辭不獲已以及館陶之役是¶
時外為禦難内實乞罪既不見赦而屠辱各二三其心¶
臨陣叛戾我將軍進退無功首尾受敵引軍奔避不敢¶
<pb:KR4h0122_WYG_026-39b>¶
告辭亦謂將軍當少垂親親之仁貺以緩追之惠而廼¶
尋踪躡軌無所逃命困獸必鬬以干嚴行而將軍師旅¶
土崩瓦解此非人力廼天意也是後必望將軍改往脩¶
來克已復禮追還孔懐如初之愛而縱情肆怒趣破家¶
門跂踵鶴立連結外讐散鋒放火播增毒螫烽煙相望¶
涉血千里遺城危民引領悲怨雖欲弗救惡得已哉故¶
遂引兵東轅保正疆場雖近郊壘未侵境域然望旌麾¶
能不永歎配等備先公家臣奉廢立之命而圖等干國¶
<pb:KR4h0122_WYG_026-40a>¶
亂家禮有常刑故奮弊州之賦以除將軍之疾若乃天¶
啓于心早行其誅則我將軍匍匐悲號於將軍股掌之¶
上配等亦敷躬布體以待斧鉞之刑若必不悛有以國¶
斃圖頭不懸軍不旋踵願將軍詳以事宜錫以環玦(漢/晉)¶
(春秋○鈔發一作鈔撥必望一作又/望危民一作厄民敷躬一作袒躬)¶
　　　同前(後漢/書)¶
配聞良藥苦口而利於病忠言逆耳而便於行願將軍¶
緩心抑怒終省愚辭蓋春秋之義國君死社稷忠臣死¶
<pb:KR4h0122_WYG_026-40b>¶
君命苟圖危宗廟剝亂國家親疎一也是以周公垂涕¶
以斃管蔡之獄季友歔欷而行叔牙之誅何則義重人¶
輕事不獲已故也昔先公廢黜將軍以續賢兄立我將¶
軍以為嫡嗣上告祖靈下書譜牒海内逺近誰不備聞¶
何意凶臣郭圖妄畫蛇足曲辭諂媚交亂懿親至令將¶
軍忘孝友之仁襲閼沉之迹放兵鈔突屠城殺吏寃魂¶
痛於幽㝠創夷被於草棘又廼圖獲鄴城許賞賜秦胡¶
其財物婦女豫有分數又云孤雖有老母趣使身體完¶
<pb:KR4h0122_WYG_026-41a>¶
具而已聞此言者莫不悼心揮涕使太夫人憂哀憤隔¶
我州君臣寤寐悲歎誠拱黙以聽執事之圖則懼違春¶
秋死命之節詒太夫人不測之患損先公不世之業我¶
將軍辭不獲命以及館陶之役伏惟將軍至孝烝烝發¶
于岐嶷友于之性生於自然章之以聰明行之以敏達¶
覽古今之舉措覩興敗之徵符輕榮財于糞土貴名位¶
干丘岳何意奄然迷沉墮賢哲之操積怨肆忿取破家¶
之禍翹企延頸待望讐敵委慈親於虎狼之牙以逞一¶
<pb:KR4h0122_WYG_026-41b>¶
朝之志豈不痛哉若乃天啓尊心革圖易慮則我將軍¶
匍匐悲號於將軍股掌之上配等亦敷躬布體以聽斧¶
鑕之刑如又不悛禍將及之願熟詳吉凶以賜環玦¶
　　呂布(字奉先五原九原人厯奮威將軍封溫/侯後自號徐州牧曹操劉備攻殺之)¶
　　　上獻帝書¶
　　　　(布屯山陽獻帝有手書召布布遣使上書以/布為平東將軍封平陶侯操手書厚加慰勞)¶
　　　　(布説啓迎天子當平定天下意并詔書購捕/公孫瓚袁術等布復遣使上書以書答操)¶
臣本當迎大駕知曹操忠孝奉迎都許臣前與操交兵¶
<pb:KR4h0122_WYG_026-42a>¶
今操保傅陛下臣為外將欲以兵自隨恐有嫌疑是以¶
待罪徐州進退未敢自寧¶
　　　答曹操書¶
布獲罪之人分為誅首手命慰勞厚見褒奬重見購捕¶
袁術等詔書布當以命為効¶
　　　　曹操答呂布書¶
　　　　　(初布上書拜封使人於山陽界亡失文字/操更遣奉車都尉王則為使者齎詔書又)¶
　　　　　(封平東將軍印綬來拜布布乃遣/登奉章謝恩并以一好綬答操)¶
<pb:KR4h0122_WYG_026-42b>¶
山陽屯送將軍所失大封國家無好金孤自取家好金¶
更相為作印國家無紫綬自取所帶紫綬以藉心將軍¶
所使不良袁術稱天子將軍止之而使不通章朝廷信¶
將軍使復重上以相明忠誠(並英/雄記)¶
　　　與韓暹楊奉書(暹奉並白波賊帥奉為李催將/仕車騎將軍暹領司𨽻校尉還)¶
　　　　(并州為張/宣所殺)¶
　　　　(布為徐州牧初以女許婚袁術子及術僭號/使韓𦙍告布沛相陳珪勸布北通曹操而絶)¶
　　　　(婚袁氏布女已在途遂追還斬𦙍送操術怒/遣大將張勲橋㽔與韓暹楊奉連勢攻布布)¶
<pb:KR4h0122_WYG_026-43a>¶
　　　　(復用珪計致書説奉暹使與已并力共擊術/軍暹奉得書即廻計從布大破勲等於下邳)¶
　　　　(生擒㽔所/殺傷殆盡)¶
二將軍拔大駕來東有元功於國當書勲竹帛萬世不¶
朽今袁術造逆當共誅討柰何與賊臣還共伐布布有¶
殺董卓之功與二將軍俱為功臣可因今共撃破術建¶
功於天下此時不可失也(九州/春秋)¶
　　　同前(後漢/書)¶
二將軍親扶大駕而布手殺董卓俱立功名當垂竹帛¶
<pb:KR4h0122_WYG_026-43b>¶
今袁術造逆宜共誅討柰何與賊還來伐布可因今者¶
同力破術為國除害建功天下此時不可失也¶
　　　與袁術書¶
　　　　(布後又與暹奉二軍向夀春水陸並進所遇/虜畧到鍾離大獲而還既渡淮北留書與術)¶
　　　　(布渡畢術自將兵五千揚兵淮上/布騎皆於水北大咍笑之而還)¶
足下恃軍彊盛常言猛將武士欲相吞滅每抑止之耳¶
布雖無勇虎步淮南一時之間足下鼠竄夀春無出頭¶
者猛將武士為悉何在足下喜為大言以誣天下天下¶
<pb:KR4h0122_WYG_026-44a>¶
之人安可盡誣古者兵交使在其間造䇿者非布先唱¶
也相去不逺可復相聞(英雄/記)¶
　　　與蕭建書¶
　　　　(布攻述時東海蕭建為瑯琊相治莒保城自/守不與布通布與建書建即遣齎牋貢良馬)¶
天下舉兵本以誅董卓爾布殺董卓來詣關東故求兵¶
西迎大駕光復洛京諸將自還相攻莫肯念國布五原¶
人也去徐州五千餘里廼在天西北角今不來共爭天¶
東南之地莒與下邳相去不逺宜當共通君如自遂以¶
<pb:KR4h0122_WYG_026-44b>¶
為郡郡作帝縣縣自王也昔樂毅攻齊呼吸下齊七十¶
餘城惟莒即墨二城不下所以然者中有田單故也布¶
雖非樂毅君亦非田單可取布書與智者詳共議之(英/雄)¶
(記/)¶
　　劉焉(字君郎江夏竟陵人魯恭/王之後領益州牧璋父)¶
　　　薦任安表(益部耆舊傳云安字定祖廣漢人辟/除不就同郡秦宓薦之州牧劉焉焉)¶
　　　(表上王塗隔/塞遂無聘命)¶
安味清道度厲節髙邈揆其器量國之元寳宜處弼疑¶
<pb:KR4h0122_WYG_026-45a>¶
之輔以消非常之咎𤣥纁之禮所宜招命¶
　　許貢¶
　　　請召還孫策表(策自領㑹稽太守詔拜討逆將/軍威震江東時貢為吳郡太守)¶
　　　　(上表䇿候吏得以示䇿遂/殺貢貢客襲擊䇿傷卒)¶
孫策驍勇與項籍相似宜加貴寵召還京邑若被詔不¶
得不還若放於外必作世患¶
　　丁沖(沛郡人為/司𨽻醉死)¶
　　　與曹操書¶
<pb:KR4h0122_WYG_026-45b>¶
　　　　(沖宿與操親善時隨乗輿見國家未定廼與/操書遂謀迎天子東遷許以沖為司𨽻校尉)¶
　　　　(及操建魏國沖已/卒辟其子儀為掾)¶
足下平生常喟然有匡佐之志今其時矣(魏/畧)¶
　　張諛(字彦承/上虞人)¶
　　　難丁孝正書¶
　　　　(諛與同鄉丁孝正相親孝/正葬送過制諛書難之)¶
吾聞班固善楊孫之省葬惡始皇之飾終夫倮以矯世¶
君子弗為若乃據周公之定品依延州而成事取中庸¶
<pb:KR4h0122_WYG_026-46a>¶
以建基獲美稱於當世不亦優哉(㑹稽/典錄)¶
　　桓儼(字文林沛國人有清/節見謝承後漢書)¶
　　　遺陳業書(業字文理㑹稽人/見㑹稽先賢傳)¶
　　　　(陳業少持操沛國桓儼當世英俊避地㑹稽/聞業高節欲與相見終不獲後儼浮海南入)¶
　　　　(交州臨去遺書○水經注稽山上有白樓亭/儼臨去遺書不因行李繫白樓亭柱而去○)¶
　　　　(㑹稽典錄云㑹稽太守濮陽興問郡士於門/下書佐朱育育曰近者太守上虞陳業潔身)¶
　　　　(清行志懐霜雪貞亮之信同操栁下遭漢中/微委官棄祿遁迹黟歙以求其志髙邈妙蹤)¶
　　　　(天下所聞故桓文遺之/尺牘之書比竟三髙)¶
<pb:KR4h0122_WYG_026-46b>¶
從容養髙動靜履直季世多艱爰適樂土側聞髙風饑¶
渴話言知廼深隠邈然終時求仁斯得勤而無憾齊蹤¶
古賢何其優哉(藝文類聚/今本訛舛)¶
　　司馬徽(字徳操潁川陽翟人隠居荆州及荆/州平為曹操所得欲大用之病卒)¶
　　　誡子書¶
聞汝充役室如懸磬何以自辨論徳則吾薄説居則吾¶
貧勿以薄而志不壯貧而行不髙也(藝文/類聚)¶
　　　與劉恭嗣書(劉廙字恭嗣董正則别傳云劉恭/嗣少有異名聞司馬徳操故往見)¶
<pb:KR4h0122_WYG_026-47a>¶
　　　　(焉遇其方耕於是釋/耒下袵相就而言)¶
黄旗紫蓋恒見東南終成天下者揚州之君子(選注○/江表傳)¶
(云司馬徽論運命厯數云黄旗紫蓋/見於東南終有天下者荆揚之君)¶
　　袁徽(陳郡扶樂人以儒術稱遭天下亂避難/交州司徒辟不至兄渙及霸皆仕魏)¶
　　　與荀彧論士燮書(燮字士威蒼梧廣信人在交/趾四十餘嵗加左將軍燮為)¶
　　　　(交州太守謙虚下士時中土士人多往依避/難耽玩春秋為之注解徽亦在彼中與尚書)¶
　　　　(令荀彧書其/見稱如此)¶
交阯士府君既學問優博又達於從政處大亂之中保¶
<pb:KR4h0122_WYG_026-47b>¶
全一郡二十餘年疆場無事民不失業羇旅之徒皆䝉¶
其慶雖竇融保河西曷以加之官事小闋輒玩習書傳¶
春秋左氏傳尤簡練精微吾數以咨問傳中諸疑皆有¶
師説意思甚密又尚書兼通古今大義詳備聞京師古¶
今之學是非忿爭今欲條左氏尚書長義上之(吳/志)¶
　　　與荀彧論許靖書¶
　　　　(靖初依吳郡都尉許貢㑹稽太守王朗收恤/親理經紀振贍出于仁厚孫策東渡江皆走)¶
　　　　(交州避難靖身坐岸邊先載附從疎親悉發/乃從後去當時見者莫不歎息既至交阯太)¶
<pb:KR4h0122_WYG_026-48a>¶
　　　　(守士燮厚加敬待陳國袁徽以/寄寓交州乃書與尚書令荀彧)¶
許文休英才偉士智略足以計事自流宕已來與羣士¶
相隨每有患急常先人後已與九族中外同其飢寒其¶
紀綱同類仁恕惻怛皆有效事不能復一二陳之耳(蜀/志)¶
　　潘勗(字元茂陳留中牟人少有逸/才為尚書郎厯尚書左丞)¶
　　　册魏公九錫文(建安十八年五月獻帝使御史/大夫郗慮持節策命曹操為魏)¶
　　　　(公加/九錫)¶
制詔使持節丞相領冀州牧武平侯朕以不徳少遭愍¶
<pb:KR4h0122_WYG_026-48b>¶
凶越在西土遷於唐衛當此之時若綴旒然宗廟乏祀¶
社稷無位羣凶覬覦連城帶邑一人尺土朕無獲焉即¶
我髙祖之命將墜于地朕用夙興夜寐震悼於厥心曰¶
惟祖惟父股肱先正其孰恤朕躬廼誘天衷誕育丞相¶
保乂我皇家𢎞濟於艱難朕實賴之今將授君典禮其¶
敬聽朕命昔者董卓初興國難羣后釋位以謀王室君¶
則攝進首啓戎行此君之忠於本朝也後廼黄巾反易¶
天常侵我三州延於平民君又討之翦除其跡以寧東¶
<pb:KR4h0122_WYG_026-49a>¶
夏此又君之功也韓暹楊奉專用威命又賴君勛剋黜¶
其難遂遷許都造我京畿設官兆祀不失舊物天地鬼¶
神於是獲乂此又君之功也袁術僭逆肆於淮南懾憚¶
君靈用丕顯謀蘄陽之役橋蕤授首稜威南邁術以殞¶
潰此又君之功也廻戈東指呂布就戮乗轅將返張揚¶
殂斃眭固伏罪張繡稽伏此又君之功也袁紹逆亂天¶
常謀危社稷憑恃其衆稱兵内侮當此之時王師寡弱¶
天下寒心莫有固志君執大節精貫白日奮其武怒運¶
<pb:KR4h0122_WYG_026-49b>¶
諸神策致届官渡大殱醜類俾我國家拯於危墜此又¶
君之功也濟師洪河拓定四州袁譚高幹咸梟其首海¶
盜奔迸黑山順軌此又君之功也烏柦三種崇亂二世¶
袁尚因之逼據塞北束馬懸車一征而滅此又君之功¶
也劉表背誕不供貢職王師首路威風先逝百城八郡¶
交臂屈膝此又君之功也馬超成宜同惡相濟濵據河¶
潼求逞所欲殄之渭南獻馘萬計遂定邊城撫和戎狄¶
此又君之功也鮮卑丁令重譯而至單于白屋請吏率¶
<pb:KR4h0122_WYG_026-50a>¶
職此又君之功也君有定天下之功重以明徳班敘海¶
内宣美風俗旁施勤教恤慎刑獄吏無苛政民無懐慝¶
敦崇帝族援繼絶世舊徳前功罔不咸秩雖伊尹格于¶
皇天周公光于四海方之蔑如也朕聞先王並建明徳¶
胙之以土分之以民崇其寵章備其禮物所以蕃衞王¶
室左右厥世也其在成周管蔡不靜懲難念功廼使召¶
康公錫齊太公履東至于海西至于河南至于穆陵北¶
至于無棣五侯九伯實得征之世祚太師以表東海爰¶
<pb:KR4h0122_WYG_026-50b>¶
及襄王亦有楚人不供王職又命晉文登為侯伯錫以¶
二輅虎賁鈇鉞秬鬯弓矢大啓南陽世作盟主故周室¶
之不壞繫二國之是賴今君稱丕顯徳明保朕躬奉荅¶
天命導揚𢎞烈綏爰九域罔不率俾功髙干伊周而賞¶
卑于齊晉朕甚恧焉朕以眇眇之身託於兆民之上永¶
思厥艱若涉淵冰非君攸濟朕無任焉今以冀州之河¶
東河内魏郡趙國中山鉅鹿常山安平甘陵平原凡十¶
郡封君為魏公使使持節御史大夫慮授君印綬册書¶
<pb:KR4h0122_WYG_026-51a>¶
金虎符第一至第五竹使符第一至第十錫君𤣥土苴¶
以白茅爰契以龜用建冢社昔在周室畢公毛公入為¶
卿佐周邵師保出為二伯内外之任君實宜之其以丞¶
相領冀州牧如故今更下傳璽肅將朕命以允華夏其¶
上故傳武平侯印綬今又加君九錫其敬聽朕命以君¶
經緯禮律為民軌儀使安職業無或遷志是用錫君大¶
輅戎輅各一𤣥牡二駟君勸分務本嗇民昬作粟帛滯¶
積大業惟興是用錫君衮冕之服赤舄副焉君敦尚謙¶
<pb:KR4h0122_WYG_026-51b>¶
讓俾民興行少長有禮上下咸和是用錫君軒懸之樂¶
六佾之舞君翼宣風化爰發四方逺人革面華夏充實¶
是用錫君朱户以居君研其明哲思帝所難官才任賢¶
羣善必舉是用錫君納陛以登君秉國之鈞正色處中¶
纎毫之惡靡不抑退是用錫君虎賁之士三百人君糾¶
䖍天刑章厥有罪犯關干紀莫不誅殛是用錫君鈇鉞¶
各一君龍驤虎視旁眺八維掩討逆節折衝四海是用¶
錫君彤弓一彤矢百玈弓十玈矢千君以溫恭為基孝¶
<pb:KR4h0122_WYG_026-52a>¶
友為徳明允篤誠感于朕思是用錫君秬鬯一卣珪瓚¶
副焉魏國置丞相以下羣卿百寮皆如漢初諸侯王之¶
制君往欽哉敬服朕命恤爾衆時亮庶功用終爾顯徳¶
對揚我髙祖之休命¶
　　　尚書令荀彧碑¶
夫其為徳也則主忠履信孝友温惠髙亮以固其中柔¶
嘉以宣其外廉慎以為已任仁恕以察人物踐行則無¶
轍跡出言則無辭費納規無敬辱之心機情有密靜之¶
<pb:KR4h0122_WYG_026-52b>¶
性若廼奉身蹈道勤禮貴徳動咨事問匪云子克然後¶
教以黄中之叡守以貞固之直注焉若洪河之源不可¶
竭也確焉若華嶽之停不可拔也故能言之斯立行之¶
斯成身匪隆汚直哉惟清紊綱用亂廢禮復經於是百¶
揆時序王猷允塞告厥成功用俟萬嵗(藝文/類聚)¶
　　　擬連珠¶
臣聞昧止以希利者臣之常情主之所患忘身以憂國¶
者臣之所難主之所願是以忠臣背利而修所難明主¶
<pb:KR4h0122_WYG_026-53a>¶
排患而獲所願(藝文/類聚)¶
　　周幹等¶
　　　張叔紀頌(華陽國志云叔紀霸女孫適廣漢王/尊生子商有賢訓廣漢周幹古朴彭)¶
　　　　(勰漢中祝/龜為作頌)¶
少則為家之孝女長則為家之賢婦老則為子之慈親¶
終溫且惠秉心塞淵宜諡曰化明惠母¶
　¶
　¶
<pb:KR4h0122_WYG_026-53b>¶
　¶
　¶
　¶
　¶
　¶
　¶
　¶
　東漢文紀巻二十六¶
