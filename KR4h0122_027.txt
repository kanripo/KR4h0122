# -*- mode: mandoku-view; -*-
#+TITLE: 東漢文紀
#+DATE: 2015-08-25 00:38:41.432901
#+PROPERTY: ID KR4h0122
#+PROPERTY: BASEEDITION WYG    
#+PROPERTY: JUAN 卷二十七
<pb:KR4h0122_WYG_027-1a>¶
欽定四庫全書¶
　東漢文紀巻二十七　　　明　梅鼎祚　編¶
　　楊子欽¶
　　　廣漢長王君治石路碑(無額/)¶
　　表¶
惟右部官國之&KR0903;寳衝路危險侠石磐岩(闕/)道人馬(闕/)¶
行為民隆害厯世㣆久靡有㽞心長廣漢王君建和二¶
&KR1013;冬任掾楊(闕/)攻&KR0008;(治/字)破壤又従涂口繇平(闕三/字)井間¶
<pb:KR4h0122_WYG_027-1b>¶
道至别盬得&KR0034;危&KR0556;安功夫九百餘日成&KR0556;通達永傳¶
億嵗無窮記¶
弟子楊子欽奉為作(闕/)㝎逺(闕六/字)造¶
　　鄭郴¶
　　　張公神碑¶
惟和平元&KR1013;正月(闕二/字)朝歌長鄭郴造(闕/)張公建(闕/)良¶
(闕/)之山運置綦陽刋鑿涿摩立左右闕表神道(闕/)豎碑¶
廟堂之前到五月(闕二/字)乃成長(闕二/字)之銘勒神懿光祕¶
<pb:KR4h0122_WYG_027-2a>¶
後昆其辭曰¶
於穆張公舍和泰清受苻皇極乾剛川靈何天之休元¶
享利貞無(闕二/字)貴神燿洞(闕二/字)度(闕/)泉殷商北坰&KR1772;朝¶
綦&KR1583;&KR0847;圡敞平芝草茂木潚潚滋榮羣萌勲炃激川通¶
(闕三/字)懷(闕八/字)廟克儉損盈詺命有司祭㕥中牲嵗聿再¶
慶公其饗零興来億載厯數萬君(闕七/字)太(闕/)顯猶昭拂¶
英勲(闕/)錫介福恵此吏民國無灾寇屢獲豐&KR1013;皇帝眉¶
夀干祿于天牧守皆升握台輔辰長與丞尉超遷相因¶
<pb:KR4h0122_WYG_027-2b>¶
休(闕/)烈烈無(闕三/字)監犂&KR1583;營謁者李君畏敬公靈好鄭¶
長文徹奉佐工悃愊慇勤(闕/)吏(闕三/字)熹且惶作歌九章¶
達李君(闕/)頌公徳芳其辭曰¶
綦水湯湯揚清波東䟽(闕/)折(闕/)于河(闕五/字)朝歌縣以絜¶
静無穢瑕公(闕/)守相駕蜚魚往来悠忽遂熹娛祐此兆¶
民寧厥居(刋/闕)出自綦(闕四/字)松栢鬱茂蘭公(闕二/字)神往來¶
乗浮雲種徳收福惠斯民家饒户富無(闕/)貧畺界&KR1821;静¶
和睦(闕二/字)朝歌蕩隂及犂&KR1583;三女所處各殊方三門鼎¶
<pb:KR4h0122_WYG_027-3a>¶
列推其郷時攜甥幼歸候公夫人(闕三/字)容(闕五/字)饗(闕/)觴¶
穆風屑兮起壇旁樂吏民兮永未央(刋/闕)鹿呦呦兮(闕二/字)¶
庭文樂樂兮(闕三/字)飲清泉兮(闕三/字)見(闕/)伏兮不駭驚惟¶
公徳兮之所寧上&KR0092;廟兮助三牲天時和兮甘露泠日¶
畨(闕/)兮無虧傾　(闕二/字)蜚兮朱鳥棲(闕二/字)榮兮鳴喈喈¶
䳒鵠勦兮乳俳佪給御夘兮獻于西惟公徳兮之所懷¶
(刋/闕)池水(闕/)兮釣臺粲四角樓兮臨深澗魚岌岌兮踊躍¶
見振鱗尾兮游旰旰時釣取兮給享獻惟公徳兮之所¶
<pb:KR4h0122_WYG_027-3b>¶
衍(刋/闕)栗蕭廾兮藂鋪陳新美萌兮香苾芬蕙草生兮滿¶
園田競苔茗兮給萬錢惟公徳兮之所(闕二/字)門堂鬱兮¶
文燿光公神赫兮坐東方眀㬥視兮儼(刋/闕)卬夫人(闕/)女¶
兮列在旁陳君處北兮従官(闕/)車騎駱驛兮交錯重乗¶
輗軺兮駕蜚龍驂白鹿兮従仙偅游北&KR1772;兮與天通(刋/闕)¶
𤣥碑旣立雙闕建兮(闕四/字)大路畔兮亭長閽(闕二/字)扞難¶
兮列種槐梓方茂爤兮天下逺近(闕/)不見兮公神日著¶
聲洞㴜兮(闕二/字)乾川傳億萬兮¶
<pb:KR4h0122_WYG_027-4a>¶
監犂&KR1583;營謁者豫章南昌李朝伯丞左馮翊夏&KR1583;趙寵¶
徳雅朝歌長穎川&KR1583;城鄭郴伯林左尉亰兆(下闕/)水(闕/二)¶
(字/)&KR1583;里郭虞子(下闕/)扶風安都(闕二/字)邵公處士巍郡(闕/)¶
封(闕/)仲舉處士巍郡犂&KR1583;(闕四/字)¶
　(𨽻釋云朝歌長鄭郴為張公建闕作碑銘勒神懿監/黎陽營謁者李君好鄭之文既徹俸佐工又作歌九)¶
　(章刻之遒雅可觀中再稱其夫人不知張公何神也/○碑以綦為淇涿摩為琢磨勦為巢偅為僮㴜為徧)¶
　(盁為盈□即薦字&KR1821;即&KR1254;字从水之字皆作篆文○/案集古録張公廟碑文字殘滅僅成文者惟和平元)¶
　(年正月丙寅國無灾寇屢復豐年作歌九章頌公徳/芳其辭云公與守相云云洪氏去歐陽嵗頗久乃此)¶
<pb:KR4h0122_WYG_027-4b>¶
　(碑亦成文/者尚多也)¶
　　漢徳(漢徳為字/亡其名)¶
　　　析里橋郙閣頌(天下碑錄云仇/子長書名紼)¶
惟斯析里處漢之右谿源漂&KR0858;横柱于道渉秋霖漉盆¶
溢(闕/)漏濤波滴沛激揚絶道漢水&KR0647;讓稽滯商旅路當¶
二州經用䘢沮沮縣士民㦯給州府休謁往還恒失日¶
晷行理咨嗟郡縣所苦斯谿既然郙閣尤甚緣崖鑿石¶
處隠定柱臨㴱長淵三百餘丈接木相連&KR0197;為萬柱&KR0244;¶
<pb:KR4h0122_WYG_027-5a>¶
者慄慄載棄爲(闕/)常車迎布嵗數千兩遭遇隤納人物¶
俱脩沈没洪淵酷烈爲祸自古迄今莫&KR0263;創楚於是大¶
守漢陽阿陽李君諱翕字伯都以建寧三&KR1013;二月辛巳¶
到官思惟惠利有以綏濟聞此爲難其日久矣嘉念髙¶
帝之開石門元功不朽乃俾衡官掾下拜仇審改解危¶
殆即便求隠析里大槗於今乃造校&KR0384;&KR0384;堅(闕二/字)工巧¶
雖昔魯斑亦莫儗象又醳&KR0262;關之嶃漯従朝陽之平&KR1003;¶
減西(闕二/字)髙閣就安寧之石道禹導江河以靖四海經¶
<pb:KR4h0122_WYG_027-5b>¶
記厥續殳康萬里臣(闕三/字)勒石示後乃作頌曰¶
(闕四/字)降兹惠君克明俊徳允武允文躬儉尚約化流若¶
神□氓如(闕三/字)平均精通皓穹三納苻銀所厯垂勲香¶
風有隣仍&KR0384;瑞應豐稔(闕五/字)樂行人夷欣慕君靡已乃¶
詠新詩¶
(闕四/字)兮川兊之間髙山崔㠕兮水流蕩蕩地既□确兮¶
與寇爲隣(闕六/字)以析分㦯失緒業兮至亐困貧危危累¶
卵兮聖朝閔憐&KR0008;殳究(闕/)兮幼(闕五/字)救傾兮全育(闕/)遺¶
<pb:KR4h0122_WYG_027-6a>¶
劬勞日稷兮惟惠勤勤黄邵朱龔兮盖不(闕四/字)充贏兮¶
百姓歡欣僉曰大平兮文翁復序¶
建寧五(闕二/字)月十八日癸(下/闕)¶
時衡官(闕三/字)仇審字孔信¶
従史位(闕四/字)字漢徳爲此頌¶
故吏下辨(闕三/字)子長書此頌¶
時石&KR1540;南(闕四/字)威明(𨽻釋云歐公謂遭遇隤納及醳散/關之嶃漯徙朝陽之平&KR1003;刻畫完)¶
(而莫詳其義或是用字假借案碑言閣道危殆車乗往/還人物俱墮則隤納謂墜淵也&KR1003;即燥字醳與釋同太)¶
<pb:KR4h0122_WYG_027-6b>¶
(史公書皆然楊著碑醳榮投黻景君碑農夫醳耒之類/是也其云劬勞日稷蓋用榖梁子日下稷之文靈臺費)¶
(鳳碑亦有之○碑以横柱為横注盆溢為湓溢行理為/行李厥續為厥績崔㠕為崔嵬祸即禍字○董逌廣川)¶
(書跋云案㬎古文顯字漯川漢作顯讀謂川在卑濕書/學古文至今同古文字濕作□又作濕故漢人濕又作)¶
(累然則漯當作濕燥古文作&KR1003;盖喿與叄同體其言醳/則與易同卜用醳亦易也至謂遭遇隤納則以傾隤地)¶
(壞自納于淵漢文用字本古也鼎按楊用脩云&KR2185;漯謂/潮濕言去濕就燥也至云漯本濟漯之漯借作濕字恐)¶
(未然據跋則漯字當從漯寫即濕矣首誤寫田耳隷釋/注嶃漯云歐作&KR2185;誤余謂嶃言險漯即濕觀下對平燥)¶
(可知盖醳險濕而徙/平燥也從嶃爲是)¶
　　萇照¶
<pb:KR4h0122_WYG_027-7a>¶
　　　廣野君廟碑(水經注延熹六年十二月雍丘令/董生仰餘徽于千載遵茂美于絶)¶
　　　　(代命縣人萇照為文用/章不朽之徳其略云)¶
輟洗分餐諮謀帝猷陳鄭有涿鹿之功海岱無牧野之¶
戰大康華夏綏靜黎物生民以來功盛莫崇¶
　　魯叡¶
　　　漢故司𨽻校尉忠惠父魯君碑(并陰○鄭樵金/石略碑録並作)¶
　　　　(蔡邕/書)¶
君諱峻字仲嚴山陽昌邑人其先周文公之碩胄(闕二/字)¶
<pb:KR4h0122_WYG_027-7b>¶
伯禽之□緒以載亐祖考之銘也君則監營謁者之孫¶
脩武令之子體純龢之徳秉仁□之操治魯詩兼通顔¶
氏春秋博覽羣書辯物不栞學為儒宗行為士表漢(闕/)¶
始住佐職牧守敬愘恭儉州里歸稱舉孝亷除□中謁¶
者河内太守丞喪父如禮辟司徒府舉髙苐侍御史東¶
郡頊丘今視事四乖比縦豹産化行如流遷九江大守¶
(闕/)殘酷之刑行循吏之道統政(闕/)載穆若清風有黃霸¶
召信臣&KR0965;頴南之歌㠯公事去官休神家衖未能一朞¶
<pb:KR4h0122_WYG_027-8a>¶
為司空王畼所舉徴拜議郎太尉長史御史中丞延熹¶
七&KR1013;二月丁卯拜司隷校尉蕫督亰輦掌察羣寮蠲&KR0008;¶
舉大𣙜然䟽發&KR0263;為小威&KR0935;濟其仁&KR0008;中獨㫁&KR0935;效其¶
莭案奏(闕/)公彈絀五卿&KR1191;夏&KR0008;肅佞穢者逺遭母憂自¶
乞拜議郎服竟還拜屯騎校尉&KR0935;病遜位守䟽廣止足¶
之計樂於陵灌園之絜閉門靜居珽書自娛&KR1013;六十一¶
熹平元&KR1013;(闕/)月癸酉卒朙年四月庚子𦵏於是門生汝¶
南干(闕/)沛國丁直&KR2068;郡馬&KR0943;勃海吕圖任城呉盛陳&KR1346;¶
<pb:KR4h0122_WYG_027-8b>¶
誠屯東郡夏侯&KR0700;等三百廿人追惟&KR0965;昔㳺夏之徒作¶
謚宣尼君事帝則忠臨民則惠乃昭告神朙謚君白忠¶
惠父息叡&KR0263;丈弱冠而孤承堂弗構斨薪弗何悲蓼義¶
之&KR0263;報痛昊天之靡嘉頫企有紀能&KR0263;&KR0197;薝刋石叙哀¶
其銘曰¶
巗巗山岳礧落彰䡈棠棠忠惠令徳孔㜰命(闕/)時生雅¶
度&KR0700;綽允文允武&KR0847;姿烈逴内懐温潤外撮強扆督司¶
亰帥穆然清邈當(闕/)緄職為國之𣙜匪究南山遐邇忉¶
<pb:KR4h0122_WYG_027-9a>¶
□凡百君子欽謚嘉樂永傳啻齡㬇吳旳旳¶
　(隷釋云水經亦載此碑但誤名恭歐陽公云峻遭母/憂自乞拜議郎又最後為屯騎而碑首題以司𨽻二)¶
　(者莫曉予嘗考漢代風俗相承雖丁私囏亦多以日/易月鮮有執喪三年者故元初詔書始聽大臣二千)¶
　(石行三年喪肅宗時越騎校尉桓郁以母憂乞身詔/公卿議皆以郁身為名儒學者之宗可許之詔聴以)¶
　(侍中行服漢人所書碑誌或以所重之官揭之司𨽻/權尊而秩清非列校可比亦猶馮緄舍廷尉而用車)¶
　(騎也周官注云義儀二字古皆音俄詩以實惟我儀/恊在彼中河樂且有儀恊在彼中阿太元亦以各遵)¶
　(其儀恊不偏不頗左傳音蛾亦作儀徐廣音檥船作/俄漢文凡蓼莪皆作蓼儀此碑又作翏義銘詩煥矣)¶
　(灼灼俱易火以日令徳孔鑠又復从女若堂堂作棠/棠則它碑亦有之碑以栞為看縱為蹤斨為析緄為)¶
<pb:KR4h0122_WYG_027-9b>¶
　(衮啻為億偄即儒字&KR0008;即細字絜即/㓗字珽即琴字薝即嗟字扆即虐字)¶
　　　魯峻碑陰¶
故吏河内(闕一/字)官(闕一/字)幼流(闕三/字)故吏九江壽春陳龔¶
伯(闕一/字)五百故吏九江夀春任(闕一/字)孝長五百故吏東¶
郡領兵許踰伯通五百門生沛國丁良(闕一/字)榮千門生¶
勃海(闕二/字)呂(闕一/字)世階千門生東郡汝陽敢敦登髙千¶
門生汝南召陵千商明公五百門生南陽新野(闕一/字)顥¶
文(闕一/字)五百門生平原(闕一/字)路龍顯公五百門生任(闕/一)¶
<pb:KR4h0122_WYG_027-10a>¶
(字/)樊兒(闕一/字)太平五百門生平原樂陵路福世輔三百¶
門生魏郡(闕一/字)丘李牧君伯三百門生魏郡繁陽王輔¶
子助三百門生河東郡(闕一/字)陽(闕二/字)文智三百門生汝¶
南汝陽郡立(闕三/字)三百門生東郡(闕一/字)邑(闕三/字)松二百¶
門生東郡(闕一/字)平(闕四/字)二百門生東郡樂平(闕一/字)顯(闕/二)¶
(字/)二百門生東郡樂平(闕四/字)二百門生魏郡内黄(闕四/字)¶
二百門生東郡(闕一/字)陽王(闕一/字)少(闕一/字)二百門生汝南¶
㶏強尹稜(闕二/字)二百門生汝南㶏強尹顥(闕二/字)二百門¶
<pb:KR4h0122_WYG_027-10b>¶
生勃海南皮劉扶節(闕一/字)二百門生勃海南皮劉盛興¶
(闕二/字)二百門生河間阜成東鄉晨子(闕一/字)二百門生河¶
間阜成東郷恭公二百門生平原西平昌劉本景(闕一/字)¶
二百門生平原張謙伯讓二百門生陳留尉氏夏統子¶
思二百門生濟陰陳氏許仁伯徳二百門生濟陰(闕/字)一¶
狐周維元興二百義士梁國寧陵及強強良二百¶
　(都穆金薤琳瑯魯峻碑陰歐陽公趙明誠皆失收錄/至洪丞相隷釋於漢碑搜羅殆盡而亦復遺焉予家)¶
　(此碑不特人間少有且文字/粗完可讀惜不令三公見之)¶
<pb:KR4h0122_WYG_027-11a>¶
　　郭蒼(字伯起曲紅人荆州從事○歐陽集古錄引/韶州圖經周府君廟在樂昌縣西武溪上碑)¶
　　　(在廟中/郭蒼文)¶
　　　神漢桂陽太守周府君功勲之紀銘(隷額/并陰)¶
桂陽大守周府君者徐州下邳人也諱憬字君光軆性¶
敦仁天姿䔍序行興閨門名(闕/)州里舉孝㢘拜尚書侍¶
郎遷汝南固始相遂拜桂陽廼宣魯衛之政敷二南之¶
澤政以徳綏化猶風騰撫集烝細(闕/)綏有方進則貞直¶
退則錯枉崇舉濟濟吉土(士/字)充朝招訓(闕/)䝉開誘六蔽¶
<pb:KR4h0122_WYG_027-11b>¶
君子道長小人道消信感神祗靈瑞苻(闕/)嘉穀生於䝂¶
竒草像萐莆異根之樹超然連理於此(闕/)時&KR0034;域惟寧¶
郡又□(與/字)南海接比商旅所臻自瀑亭至乎曲紅壹由¶
此水其水源也出於王&KR0034;之山山蓋隆(闕三/字)亐天泉肇¶
沸踊發射其顛分㳅離散為十二川彌陵□阻丘阜錯¶
連隅陬雍藹末由騁焉爾乃貫山鑚石經(闕四/字)揚爭怒¶
浮沈潜伏虵龍蛣屈澧隆鬱浥千渠萬澮合聚谿澗下¶
迄安&KR0034;六瀧作難湍瀬&KR0008;&KR0008;泫沄潺湲雖詩稱百川沸¶
<pb:KR4h0122_WYG_027-12a>¶
騰髙岸爲谷深谷為陵蓋莫若斯天軌所經惡得已改¶
其下注也若奔車失轡狂牛無縻(闕/)勿㐬忽臚&KR0008;不相¶
知及其上也則羣輩相隨檀柁提(闕/)唱號慷慨沈深不¶
前其成敗也非徒喪寳玩隕&KR0903;竒替珠貝㳅象犀也往¶
古来今變甚終矣於是府君乃思夏后之遺訓(闕/)應龍¶
之畫傷行旅之悲窮哀向人困戹感蜀守冰殄絶犂魋¶
嘉夫昧淵用永夷易廼命良史炙□壮夫排穨磐石投¶
之&KR0034;(闕二/字)髙塡下鑿截囘曲&KR0008;水之邪&KR1167;順導其經脈¶
<pb:KR4h0122_WYG_027-12b>¶
斷硍溢之電波弱陽侯之汹涌由是小徯乃平直大道¶
允通利抱布貿絲交易而至升涉周旋功萬於前除昔¶
(闕二/字)樹墓於兹雖非龍門之鴻(鴻/字)績亦人君之徳宗故¶
船(舩/字)人嘆於水渚行旅語於涂陸孔子曰禹不决江踈¶
河吾其魚矣於是熹平三季歳&KR0965;攝提仲冬之月曲紅¶
長零陵重安區祉字㬌賢遵承典□宣揚徳訓帥禮不¶
越欽仰髙山乃與邑子故吏龔臺郭蒼龔雒䓁命工擊¶
石建碑亐瀧上勒銘公功傳之萬壵垂示無窮其辭曰¶
<pb:KR4h0122_WYG_027-13a>¶
乾川剖兮建兩儀剛柔分兮有險夷咨中&KR1772;兮穆崔嵬¶
嘆衡林兮獨傾虧増峻陗兮甚䧢陭鮌莫渉兮禹不䂓¶
仰王禽兮又崜峗俯瀧淵兮怛㕥悲岸叅天兮無路徯¶
石縱横兮㳅洄洄波隆隆兮聲若雷或抱偵兮㕥従利¶
㦯&KR0503;恩兮有赴義汜自楫兮有不避(闕/)躬軀兮於𤣥池¶
委&KR1167;命兮於芒&KR0008;㦧寒慄兮不皇計忽隨㳅兮殆忘歸¶
懿賢后兮發□(聖/字)荚閈不通兮治斯谿蹷臣石兮㕥湮¶
塡開切□兮導曲機摧六瀧兮弱(闕/)　　　兮&KR0262;其波¶
<pb:KR4h0122_WYG_027-13b>¶
威恕定兮混灡灡息聊啾兮逝(闕/)　　兮蛟龍&KR0391;&KR0008;¶
老唱兮臚人歌名□壵兮(闕/)超踰倫今稱(闕/)兮燿㳅沙¶
功斐斐兮鏡海裔君乎君夀不訾¶
　(𨽻釋云樂史寰宇記云瀧上有太守周昕廟今碑在/韶州張九齡廟中其名尚隠隠可辯蓋憬字也○碑)¶
　(以壅藹為壅遏犂魋為/犂堆小徯路徯皆為蹊)¶
　　　周憬碑陰¶
故曲紅長零陵重安區祉字㬌賢故舍洭長南郡邔蒼¶
陸字(闕/)夏故湞陽守長南平丞長沙漢昌寋秪字宣莭¶
<pb:KR4h0122_WYG_027-14a>¶
故行事耒陽□夏字漢威故荆州従事曲紅龔臺字少¶
謙故荆州従事曲紅郭蒼字伯起故荆州従事郴王鼎¶
字季尼故南部□□曲紅龔雒字(闕/)然故吏曲紅鄧音¶
字孝直故吏曲紅朱騭字義徳故吏曲紅張源字子才¶
故吏曲紅龔達字&KR0361;通故吏曲紅黄部字壵尼故吏曲¶
紅周盖字伯甞故吏曲紅黄晏字子齊故吏曲紅馬珪¶
字元序故吏曲紅潭承字寧升故吏曲紅劉鵠字季産¶
故吏曲紅黄祺字&KR0361;仁故吏曲紅周習字仲鸞故吏曲¶
<pb:KR4h0122_WYG_027-14b>¶
紅劉□字子省故吏郴褚禧字(闕/)讓故吏耒陽蔡(闕/)字¶
已眀故湞陽左尉零陵&KR3110;陵(闕三/字)故吏湞陽劉明字仲¶
(闕/)故吏湞陽左勝字仲升故吏湞陽左龢字妙舉故吏¶
湞陽宋碩字子張故吏舍洭堯禹字公制故吏舍洭張¶
邵字寧威故吏舍洭黄詳字伯莭工&KR1540;南陽宛王遷字¶
子彊¶
　(隷釋云曲紅兩漢書皆作曲江唯/水經云縣昔號曲紅山之名也)¶
　　卜𦙍¶
<pb:KR4h0122_WYG_027-15a>¶
　　　漢故堂邑令費君之碑(篆額/)¶
惟熹平六&KR1013;嵗&KR1749;亐大㐬无射之月堂邑令費君寢疾¶
卒烏呼哀哉於是夫人元弟故(闕三/字)守卜&KR0601;&KR0503;而誄之¶
其辭曰¶
君體履朶龢温其如玉情孝友乎閨閾埶忠謇於王室¶
立迹州郡仕更右職舉直措枉彊衛(闕/)㒃貢孝三署勛¶
譽有則出宰近甸民懷厥徳色斯䡖翔翻然髙絜王人¶
述職分(闕/)班爵台(闕二/字)招助鼎調物&KR0370;已進弟&KR0263;&KR0034;榮¶
<pb:KR4h0122_WYG_027-15b>¶
祿栖遲厯稔項領滯畜彰土&KR0263;庭黔民作卣命君(闕二/字)¶
政化(闕/)行従善遷恩三暮(朞/字)致道有眺且&KR1749;收□旌功¶
轉左堂邑垂拱&KR0263;言而民帥伏三時之間卒㕥(闕/)洽旻¶
天&KR0263;弔命也早□春秋六十六棃儀瘁傷泣涕連漉豈¶
愛我躬命&KR0263;可贖臨終迷(闕三/字)内彂祖業良田畆直一¶
金推子弟息辭位讓則行義髙邵卓&KR0263;可及名實相副¶
有始有卒(闕二/字)人善&KR2774;兮切惻¶
故吏故鄣施業字世堅義民堂邑□忠忠&KR1013;十有一慈¶
<pb:KR4h0122_WYG_027-16a>¶
考早隕喪㕥僃於禮制蓬首而(闕三/字)壤而消辟地(闕三/字)¶
行母氏㕥(闕四/字)而悼傷服(闕/)菲五五縗杖其未除廣陵¶
之郡守東海(闕二/字)聞寝疾而終卒凡百普悲(闕四/字)舜化¶
比屋之餘慶隨(闕/)棺柩車哀㕥而&KR0647;之祖載已畢訖還¶
返其故鄉君(闕/)其莭操悲其有(闕二/字)每㕥(闕五/字)其&KR0034;親¶
忠(闕/)君□徳念君之仁恩聞君之隕隧剥㫁而&KR1013;酸復¶
截縗麻杖(闕/)君之柩棺扶號而竭(闕/)泣涕其(闕八/字)甫&KR0715;¶
岐山(闕二/字)其従之迷君而□官上書而慶(厲/字)君盡禽息¶
<pb:KR4h0122_WYG_027-16b>¶
之(闕三/字)君之(闕三/字)君(闕/)三(闕七/字)&KR0715;山(闕/)列種嘉奇樹特¶
為之潤鮮忠業與(闕二/字)猶君恩使然雖君有大化孰能¶
爾者難子喪之終(闕三/字)思其顔而(闕/)死可贖不愛(闕三/字)¶
人今君(闕/)&KR0715;彼卓譎而超倫吏民慕高蹤来者其如雨¶
偉名建磐石垂示&KR0715;(闕二/字)¶
門下功曹徐侃字元莭主簿呂嘉字元(闕/)主史陳信字¶
聖舉主記史(闕/)忠字建臺門下㳺激(闕二/字)字&KR0361;騰門下¶
賊曹(闕二/字)字聖䑓門下史曹助字仲䑓(闕/)吏吕常字孝¶
<pb:KR4h0122_WYG_027-17a>¶
讓従掾位徐超字元貴(隷釋云棃儀瘁傷孔宙碑亦云/乃綏三縣黎儀以康黎則黎老)¶
(之稱儀則讀如旄倪之倪也誄之後載施業戚忠二人/竭力送終之事其辭皆五言石磨滅文不相屬菲五五)¶
(者居喪菲食二十五月也岐山者其地名其後有門下/功曹題名者九人○碑以埶為執格于大荒有恥且格)¶
(皆不/从木)¶
　　石勛¶
　　　費鳳别碑¶
君□家中孫□陵石勛字子丈載馳載驅来奔亐䘮庭¶
肝磪意悲感切傷心瞻彼碑誄懷之好音司馬墓藺相¶
<pb:KR4h0122_WYG_027-17b>¶
南□復白&KR0008;仰之㕥彌高鑚之而彌堅&KR0263;堪哀且思叙¶
詩之一篇庶&KR0146;昔子夏起夫子之所言其辭曰¶
君諱鳳字伯蕭梁相之元子九江太守之長兄也丗徳¶
襲爵銀□相亞□遐祖之鴻軌拓前代之休蹤邈逸□¶
而難繼非羣愚之所頌仁義本&KR0715;心慈孝著&KR0715;性言&KR0263;¶
失䓦術行&KR0263;□矩度清㓗曒爾&KR0034;而&KR0263;滓恤&KR0104;矜厄施¶
而&KR0263;記由近及逺靡&KR0263;□載故能闡令名而雲騰揚盛¶
聲而風布踐郡右軄三貢獻計辟州式部忠㕥衞上漢¶
<pb:KR4h0122_WYG_027-18a>¶
安二年吴郡太守東海郭君㕥君有逶虵之莭自公之¶
操年丗一舉孝廉拜郎中除陳國新平長神化風靡惠¶
㕥流下靜而為治匪煩匪擾乾乾日□矜此黔首功成¶
事就色斯髙舉宰司委軄位思賢㕥自輔𤣥㦤守謙虗¶
白駒㕥&KR0034;□丹陽有□寇□(闕四/字)命君討理之試守故¶
鄣長盖危亂有&KR0263;讓又畏此之□罔(闕二/字)而(闕/)牧爰止¶
其師旅鴧若飛鷹□錿若夫虓虎彊者綏㕥徳弱者㕥¶
仁撫蕳&KR0965;上帝心功訓而特紀轓輿宰棠邑朞月而致¶
<pb:KR4h0122_WYG_027-18b>¶
道視(闕四/字)遂㩀亐卿尹中表之㤙情兄弟與甥□樢與¶
女蘿性樂松之茂好聞君顯令名舉宗為歡喜&KR0263;恰奄¶
忽終蔵形而匿景耕夫釋耒耜乗婦投鉤莒道阻而且¶
長望逺淚如雨荚馬循大路搴裳而涉洧□□歌&KR0927;離¶
思黄鳥集亐䠂□□之臨内送君&KR0715;□土嗟嗟悲且傷¶
每食(闕/)&KR0263;絶夫人䔍舊好&KR0263;㕥存亡改文平感渭陽悽¶
愴益㕥甚諸姑咸璧踊爰及君伯姊孝孫字元宰生&KR0263;¶
識考妣追惟厥祖恩蓬首斬纕杖世所&KR0263;能為流稱於¶
<pb:KR4h0122_WYG_027-19a>¶
鄉黨見吾若君&KR1285;剥裂而不已壹别㑹無期相去三千¶
里絶翰永忼慨泣下不可止¶
　(隷釋云勛詩先叙世系厯官繼以韻語六十句其三/句六言餘皆五言石君盖鳳之中表也費氏父子三)¶
　(碑不知者指此為碑陰其中□而不滓蓋用&KR0314;而不/緇鴧若飛鷹□錿若夫虓虎蓋用鴧彼飛隼闞如虓)¶
　(虎其字有不同若非假借則是傳授異也○碑以磪/爲摧以&KR0146;爲幾以逶虵為委蛇以□為逐以基為朞)¶
　(以璧/為叶)¶
　　樊毅(字仲徳射陽/侯丹之後)¶
　　　掾臣條屬臣準書佐臣謀𢎞農太守上祠西嶽¶
<pb:KR4h0122_WYG_027-19b>¶
　　　乞差一縣賦發復華下十里以内民租田口筭¶
　　　狀¶
光和二年十二月庚午朔十三日王□𢎞農大守臣毅¶
頓首死罪上尚書臣毅頓首頓首死罪死罪謹案文書¶
臣以去元年十一月到官其十二月奉祠西嶽華山省¶
視廟舍及齋衣祭噐率皆久逺有垢故魯不脩大室春¶
秋作譏臣以神嶽至尊冝加恭肅輒遣行事荀斑與華¶
陰令先讜以漸繕治成就之後仍雨甘䨮瀐潤宿麦惠¶
<pb:KR4h0122_WYG_027-20a>¶
滋菞庶臣即日以詔書齋祠䨮未消澤時日清和神歡¶
民喜誠聖朝勞神日&KR0628;廣被四表覆毓之徳神人被施¶
遐邇大小莫不羍甚臣毅頓首頓首死罪死罪讜又書¶
言縣當孔道加奉尊嶽一歳四祠養牲百日常當充肥¶
用穀槀三千餘□或有請雨齋禱役費兼倍每被詔書¶
調發無差山髙聽下恐近廟小民不堪役賦有飢寒之¶
窘違宗神之敬乞差諸賦復華下十里㕥内民租田口¶
&KR0312;㕥寵神靈廣祈多福隆中興之祚臣輙聽行盡力奉¶
<pb:KR4h0122_WYG_027-20b>¶
宣詔書思惟惠利增異復上臣毅誠惶誠恐頓首頓首¶
死罪死罪上尚書(此碑菞為黎瀐為漸前漢志/注云三輔黄圖漸臺亦作瀐)¶
　　李夀長¶
　　　上瞻察長吏奏(夀長為青州刺史其所經厯它/州縣瞻察守牧長吏治政優劣)¶
　　　　(上/言)¶
臣以為政一流雖非所部夫東家有犬不忍見西家之¶
有鼠臣之所見敢不以聞(謝承後/漢書)¶
　　范延夀¶
<pb:KR4h0122_WYG_027-21a>¶
　　　上言(延夀為廷尉燕趙間有三男共一妻生四/子後爭訟延夀上言奏免太尉切責三老)¶
　　　　(無師/道)¶
男子貴信婦人貴貞今三男一女比之禽獸生子逐母¶
宜以四子還母尸三男子於市(傅/子)¶
　　杜真¶
　　　奏舉孝廉事(北堂/書鈔)¶
今諸國舉孝廉即古之貢士也三年考徳道藝之士于¶
王再拜受之¶
<pb:KR4h0122_WYG_027-21b>¶
　　李固¶
　　　與弟圄¶
　　　　(風俗記曰華陽黒水惟梁州漢元朔二年改/梁曰益州以新啓犍為䍧牱越嶲州之疆壤)¶
　　　　(益廣故稱益云初治廣漢之雒/縣後乃徙此故固與弟圄書)¶
固今年五十有七鬢髮已白所謂容身而游滿腹而去¶
周觀天下獨未見益州耳昔嚴夫子嘗言經有五涉其¶
四州有九游其八欲類此子乎(水經注○王云此非李/太尉也太尉益州人年)¶
(五十四鼎按獻帝起居注帝遣中郎將李固持節/拜李傕為大司馬則又一李固矣未詳此復為何)¶
<pb:KR4h0122_WYG_027-22a>¶
　　劉廣世¶
　　　七興¶
子康子有疾王先生往焉曰&KR0952;壯之馬慉不征路其荷¶
衡也躍似驚禽其即行也翬若遊鷹飇駭風逝電發波¶
騰影不及形塵不暇興¶
　　趙壹¶
　　　非草書¶
余郡士有梁孔達姜孟頴者皆當世之彦哲也然慕張¶
<pb:KR4h0122_WYG_027-22b>¶
生之草書過于希顔孔焉孔達寫書以示孟頴皆口誦¶
其文手揩其篇無怠倦焉於是後學之徒競慕二賢守¶
令作篇人撰一巻以為祕玩余懼其背經而趨俗此非¶
所以𢎞道興世也又想羅趙之所見嗤沮故為説草書¶
本末以慰羅趙息梁姜焉竊覽有道張君所與朱使君¶
書稱正氣可以消邪人無其舋妖不自作誠可謂信道¶
抱真知命樂天者也若夫褒杜崔沮羅趙忻忻有自臧¶
之意者無乃近於矜伎賤彼貴我哉夫草書之興也其¶
<pb:KR4h0122_WYG_027-23a>¶
於近古乎上非天象所垂下非河洛所吐中非聖人所¶
造蓋末之末刑峻網密官書煩冗戰攻並作軍書交馳¶
羽檄分飛故為𨽻草趣急速耳示簡易之指非聖人之¶
業也但貴刪難省煩損複為單務取易為易知非常儀¶
也故其讚曰臨事從宜而今之學草書者不思其簡易¶
之㫖直以為杜崔之法龜龍所見也其&KR0008;扶柱桎詰屈¶
叐乙不可失也齓齒以上茍任涉學皆廢倉頡史籕競¶
以杜崔為楷私書相與庶獨就書云適迫遽故不及草¶
<pb:KR4h0122_WYG_027-23b>¶
草本易而速今反難而遲失指多矣凡人各殊氣血異¶
筋骨心有踈密手有巧拙書之好醜在心與手可强為¶
哉若人顔有美惡豈可學以相若耶昔西施心疹捧胷¶
而顰衆愚效之秪增其醜趙女善舞行步媚蠱學者弗¶
獲失節匍匐夫杜崔張子皆有超俗絶世之才博學餘¶
暇遊手于斯後世慕焉專用為務鑽堅仰髙忘其罷勞¶
夕惕不息仄不暇食十日一筆月數丸墨領袖如皂唇¶
齒常黑雖處衆坐不違談戲展指畫地以草劌壁臂穿¶
<pb:KR4h0122_WYG_027-24a>¶
皮刮指爪摧折見䚡出血猶不休輟然其為字無益于¶
工拙亦如效顰者之增醜學步者之失節也且草書之¶
人蓋伎藝之細者耳鄉邑不以此較能朝廷不以此科¶
吏博士不以此講試四科不以此求備徵聘不問此意¶
考績不課此字徒善字既不達于政而拙草無損于治¶
推斯言之豈不細哉夫務内者必闕外志小者必忽大¶
俯而捫虱不暇見地仰而觀蟣不暇見天天地至大而¶
不見者方鋭精于蟣虱乃不暇焉第以此篇研思鋭精¶
<pb:KR4h0122_WYG_027-24b>¶
豈若用之於彼七經稽厯恊律推步期程探&KR0296;鉤深幽¶
贊神明鑒天地之心推聖人之情析疑論之中理俗儒¶
之諍依正道於邪説儕雅樂於鄭聲興至徳之和睦𢎞¶
大倫之𤣥清窮可以守身遺名達可以尊主致平以兹¶
命世永鑒後生不以淵乎¶
　　趙爽(字君卿○宋鮑澣之序云崇文總目及李籍/周髀音義皆云趙君卿不詳何代人孝序文)¶
　　　(渾天有靈憲之文靈憲乃張衡所作/則君卿其亦魏晉間人乎今本作漢)¶
　　　周髀算經序¶
<pb:KR4h0122_WYG_027-25a>¶
夫髙而大者莫大於天厚而廣者莫大於地體恢𢎞而¶
廓落形脩廣而幽清可以𤣥象課其進退然而宏達不¶
可指掌也可以晷儀驗其長短然其巨闊不可度量也¶
雖窮神知化不能極其妙探&KR0296;索隠不能盡其微是以¶
詭異之説出而兩端之理生遂有渾天蓋天兼而並之¶
故能彌綸天地之道有以見天地之&KR0296;則渾天有靈憲¶
之文蓋天有周髀之法累代存之官司是掌所以欽若¶
昊天恭授民時爽以暗蔽才學淺昧鄰髙山之仰止慕¶
<pb:KR4h0122_WYG_027-25b>¶
景行之軌轍負薪餘日聊觀周髀其指約而逺其言曲¶
而中將恐廢替濡滯不通使談天者無所取則輒依經¶
為圖誠冀頽毁重仞之墻披露堂室之奥庶博物君子¶
時迥思焉¶
　　楊孚(後漢時議郎著交州異/物志異物志見隋書)¶
　　　鮫魚贊(異魚圖贊引交州異物志舊贊○鼎按/物産之紀若後漢楊孚交州異物志吳)¶
　　　　(萬震南州異物志隋沈瑩臨海水土異物志/諸書叙述多韻語楊用&KR0113;異魚圖贊及丹鋁)¶
　　　　(錄紀物産率裁以為贊實非其倫/也注云舊贊亦無的據今聊附之)¶
<pb:KR4h0122_WYG_027-26a>¶
鮫之為魚其子既育驚必歸母還入其腹小則如之大¶
則不復¶
　　　鰕魚贊(異魚圖贊引異物志舊贊○案隋志楊/孚别有異物志而太平御覽載此云異)¶
　　　　(物記亦/不言贊)¶
鰕實四足而有魚名頭尾類鯷岐岐而行長生山澗出¶
入沉浮云是嬾婦怨懟自投¶
　　梁夫人嫕¶
　　　上和帝訟梁貴人書(嫕梁竦之長女南陽樊調/之妻孝和皇帝之姨恭懐)¶
<pb:KR4h0122_WYG_027-26b>¶
　　　　(皇后之同産姊也初竦有三男三女肅宗納/二女為貴人小貴人生和帝竇皇后養以為)¶
　　　　(子諸竇恐梁氏得志遂譛殺二貴人而陷竦/等以惡逆竦考死獄中家屬徙九真及和帝)¶
　　　　(立永元九年竇后崩諸竇以罪誅放竦兄子/扈遣從兄䄠奏記三輔以為梁貴人親育聖)¶
　　　　(躬不䝉尊號求得申議嫕從民間上書自訟/帝乃引見留止宫中嫕素有行操加號梁夫)¶
　　　　(人擢樊調為羽林左監尊貴人恭懐/皇后封竦為褒親愍侯並封其三子)¶
妾同産女弟貴人前充後宫䝉先帝厚恩得見寵幸皇¶
天授命誕生聖明而為竇憲兄弟所見譛訴使妾父竦¶
寃死牢獄骸骨不掩老母孤弟逺徙萬里獨妾遺脱逸¶
<pb:KR4h0122_WYG_027-27a>¶
伏草野常恐沒命無由自達今遭值陛下神聖之運親¶
統萬機羣物得所憲兄弟姦惡既伏辜誅海内曠然各¶
獲其宜妾得蘇息拭目更視乃敢昧死自陳所天妾聞¶
太宗即位薄氏䝉榮宣帝繼統史族復興妾門雖有薄¶
史之親獨無外戚餘恩誠自悼傷妾父既寃不可復生¶
母氏年殊七十及弟棠等逺在絶域不知死生願乞收¶
竦朽骨使母弟得歸本郡則施過天地存歿幸賴¶
　　曹大家班昭(字惠班一名姬扶風曹世叔妻司空/掾班彪之女博學髙才世叔早卒有)¶
<pb:KR4h0122_WYG_027-27b>¶
　　　(節行法度和帝詔續兄固漢書八表及天文志/召入宫令皇后諸貴人師事焉號曰大家所著)¶
　　　(賦頌銘誄問注哀辭/書論疏令十六篇)¶
　　　上和帝請徵兄超還書(超在西域三十餘嵗上/疏乞歸昭亦書請超和)¶
　　　　(帝乃徵/超還)¶
妾同産兄西域都䕶定逺侯超幸得以微功得䝉重賞¶
爵列通侯位二千石天恩殊絶誠非小臣所當被䝉超¶
之始出志捐軀命冀立微功以自陳効㑹陳睦之變道¶
路隔絶超以一身轉側絶域曉譬諸國因其兵衆每有¶
<pb:KR4h0122_WYG_027-28a>¶
攻戰輒為先登身被金夷不避死亡賴䝉陛下神靈且¶
得延命沙漠至今積三十年骨肉生離不復相識所與¶
相隨時人士衆皆已物故超年最長今且七十衰老被¶
病頭髮無黑兩手不仁耳目不聰明扶杖乃能行雖欲¶
竭盡其力以塞報天恩迫于嵗暮犬馬齒索蠻夷之性¶
悖逆侮老而超旦暮入地久不見代恐開姦宄之源生¶
逆亂之心而卿大夫咸懐一切莫肯逺慮如有卒暴超¶
之氣力不能從心便為上損國家累世之功下棄忠臣¶
<pb:KR4h0122_WYG_027-28b>¶
竭力之用誠為可痛也故超萬里歸誠自陳苦急延頸¶
踰望三年于今未䝉省錄妾竊聞古者十五受兵十六¶
還之亦有休息不任職也縁陛下以至孝理天下得萬¶
國之歡心不忘小國之臣况超得備侯伯之位故敢觸¶
死為超求哀匄超餘年一得生還復見闕庭使國永無¶
勞逺之慮西域無倉卒之憂超得長䝉文王葬骨之恩¶
子方哀老之惠詩云民亦勞止迄可小康惠此中國以¶
綏四方超有書與妾生訣恐不得相見妾誠傷超以壯¶
<pb:KR4h0122_WYG_027-29a>¶
年竭忠孝於沙漠疲老則便捐死於曠野誠可哀憐如¶
不䝉救䕶超後有一旦之變冀幸超家得䝉趙母衛姬¶
先請之貸妾愚戇不知大義觸犯忌諱¶
　　　上鄧太后論鄧騭乞身疏(永初中太后兄大將/軍鄧騭以母憂上書)¶
　　　　(乞身太后不欲許以問昭昭因上疏太/后從而許之於是騭等各還里第焉)¶
伏惟皇太后陛下躬盛徳之美隆唐虞之政闢四門而¶
開四聰采狂夫之瞽言納蒭蕘之謀慮妾昭得以愚朽¶
身當盛明敢不披露肝膽以効萬一妾聞謙讓之風徳¶
<pb:KR4h0122_WYG_027-29b>¶
莫大焉故典墳述美神祗降福昔夷齊去國天下服其¶
廉髙太伯違邠孔子稱為三讓所以光昭令徳揚名於¶
後者也論語曰能以禮讓為國於從政乎何有由是言¶
之推讓之誠其致逺矣今四舅深執忠孝引身自退而¶
以方垂未靜拒而不許如後有毫毛加於今日誠恐推¶
讓之名不可再得縁見逮及故敢昧死竭其愚情自知¶
言不足采以示蟲螘之赤心(四舅謂騭/悝𢎞閶)¶
　　　女誡七篇(昭作女誡七篇有助内訓馬融善之/令妻女習焉女妺曹豐生亦有才惠)¶
<pb:KR4h0122_WYG_027-30a>¶
　　　　(為書難之辭有可觀文心雕/龍云班昭家誡足為女師)¶
鄙人愚暗受性不敏䝉先君之餘寵賴母師之典訓年¶
十有四執箕箒於曹氏於今四十餘載矣戰戰兢兢常¶
懼黜辱以增父母之羞以益中外之累夙夜劬心勤不¶
告勞而今而後乃知免爾吾性疎頑教導無素恒恐子¶
穀負辱清朝聖恩横加猥賜金紫實非鄙人庶㡬所望¶
也男能自謀矣吾不復以為憂也但傷諸女方當適人¶
而不漸訓誨不聞婦禮懼失容它門取恥宗族吾今疾¶
<pb:KR4h0122_WYG_027-30b>¶
在沉滯性命無常念汝曹如此每用惆悵間作女誡七¶
章願諸女各寫一通庶有補益禆助汝身去矣其勗勉¶
之¶
　　　　卑弱第一¶
古者生女三日卧之床下弄之瓦磚而齋告焉卧之床¶
下明其卑弱主下人也弄之瓦磚明其習勞主執勤也¶
齊告先君明當主繼祭祀也三者蓋女人之常道禮法¶
之典教矣謙讓恭敬先人後已有善莫名有惡莫辭忍¶
<pb:KR4h0122_WYG_027-31a>¶
辱含垢常若畏懼是謂卑弱下人也晩寢早作勿憚夙¶
夜執務私事不辭劇易所作必成手迹整理是謂執勤¶
也正已端操以事夫主清靜自守無好戲笑潔齊酒食¶
以供祖宗是謂繼祭祀也三者茍備而患名稱之不聞¶
黜辱之在身未之見也三者苟失之何名稱之可聞黜¶
辱之可逺哉(是謂卑弱後漢/書無是謂二字)¶
　　　　夫婦第二¶
夫婦之道參配陰陽通達神明信天地之𢎞義人倫之¶
<pb:KR4h0122_WYG_027-31b>¶
大節也是以禮貴男女之際詩著關雎之義由斯言之¶
不可不重也夫不賢則無以御婦婦不賢則無以事夫¶
夫不御婦則威儀廢缺婦不事夫則義理墯闕方斯二¶
事其用一也察今之君子徒知夫婦之不可不御威儀¶
之不可不整故訓其男檢以書傳殊不知夫主之不可¶
不事禮儀之不可不存也但教男而不教女不亦蔽于¶
彼此之數乎禮八嵗始教之書十五而至于學矣獨不¶
可依此以為則哉(禮義一/作義理)¶
<pb:KR4h0122_WYG_027-32a>¶
　　　　敬順第三¶
陰陽殊性男女異行陽以剛為徳陰以柔為用男以强¶
為貴女以弱為美故鄙諺有云生男如狼猶恐其尫生¶
女如䑕猶恐其虎然則修身莫如敬避强莫如順故曰¶
敬順之道婦之大禮也夫敬非他持久之謂也夫順非¶
它寬裕之謂也持久者知止足也寛裕者尚恭下也夫¶
婦之好終身不離房室周旋遂生媟黷媟黷既生語言¶
過矣語言既過縱恣必作縱恣既作則侮夫之心生矣¶
<pb:KR4h0122_WYG_027-32b>¶
此由於不知止足者也夫事有曲直言有是非直者不¶
能不爭曲者不能不訟訟爭既施則有忿怒之事矣此¶
由不尚恭下者也侮夫不節譴呵從之忿怒不止楚撻¶
從之夫為夫婦者義以和親恩以好合楚撻既行何義¶
之存譴呵既宣何恩之有恩義既廢夫婦離矣(存一作/有離矣)¶
(書作/離行)¶
　　　　婦行第四¶
女有四行一曰婦徳二曰婦言三曰婦容四曰婦功夫¶
<pb:KR4h0122_WYG_027-33a>¶
云婦徳不必才明絶異也婦言不必辯口利辭也婦容¶
不必顔色美麗也婦功不必功巧過人也清閒貞靜守¶
節整齊行已有恥動靜有法是謂婦徳擇辭而説不道¶
惡語時然後言不厭于人是謂婦言盥浣塵穢服飾鮮¶
潔沐浴以時身不垢辱是謂婦容專心紡績不好戲笑¶
㓗齋酒食以奉賔客是謂婦功此四者女人之大徳而¶
不可乏者也然為之甚易唯在存心耳古人有言仁逺¶
乎哉我欲仁而仁斯至矣此之謂也(功巧一作工巧浣/一作洗酒食一作)¶
<pb:KR4h0122_WYG_027-33b>¶
(酒/肉)¶
　　　　專心第五¶
禮夫有再娶之義婦無二適之文故曰夫者天也天固¶
不可逃夫固不可離也行違神祇天則罰之禮義有愆¶
夫則薄之故女憲曰得意一人是謂永畢失意一人是¶
謂永訖由斯言之夫不可不求其心然所求者亦非謂¶
佞媚苟親也固莫若專心正色禮義居潔耳無塗聽目¶
無邪視出無冶容入無廢飾無聚㑹羣輩無看視門户¶
<pb:KR4h0122_WYG_027-34a>¶
此則謂專心正色矣若夫動靜輕脱視聽陜輸入則亂¶
髮壊形出則窈窕作態説所不當道觀所不當視此謂¶
不能專心正色矣¶
　　　　曲從第六¶
夫得意一人是謂永畢失意一人是謂永訖欲人定志¶
專心之言也舅姑之心豈當可失哉物有以恩自離者¶
亦有以義自破者也夫雖云愛舅姑云非此所謂以義¶
自破者也然則舅姑之心柰何固莫尚於曲從矣姑云¶
<pb:KR4h0122_WYG_027-34b>¶
不爾而是固宜從令姑云爾而非猶宜順命勿得違戾¶
是非爭分曲直此則所謂曲從矣故女憲曰婦如影響¶
焉不可賞(猶宜一/作猶當)¶
　　　　和叔妹第七¶
婦人之得意於夫主由舅姑之愛已也舅姑之愛已由¶
叔妺之譽已也由此言之我臧否譽毁一由叔妺叔妺¶
之心復不可失也皆莫知叔妺之不可失而不能和之¶
以求親其蔽也哉自非聖人鮮能無過故顔子貴於能¶
<pb:KR4h0122_WYG_027-35a>¶
改仲尼嘉其不貳而况婦人者也雖以賢女之行聰哲¶
之性其能備乎是故室人和則謗掩外内離則惡揚此¶
必然之埶也易曰二人同心其利斷金同心之言其臭¶
如蘭此之謂也夫嫂妺者體敵而尊恩疏而義親若淑¶
媛謙順之人則能依義以篤好崇恩以結援使徽美顯¶
章而瑕過隠塞舅姑矜善而夫主嘉美聲譽曜于邑隣¶
休光延於父母若夫惷愚之人於嫂則托名以自髙於¶
妺則因寵以驕盈驕盈既施何和之有恩義既乖何譽¶
<pb:KR4h0122_WYG_027-35b>¶
之臻是以美隠而過宣姑忿而夫慍毁訾布於中外恥¶
辱集於厥身進增父母之羞退益君子之累斯乃榮辱¶
之本而顯否之基也可不慎哉然則求叔妺之心固莫¶
尚於謙順矣謙則徳之柄順則婦之行凡斯二者足以¶
和矣詩云在彼無惡在此無射其斯之謂也(賢女一/作婦人)¶
　　秦嘉(字士㑹/隴西人)¶
　　　與妻徐淑書(隴西秦嘉雋秀之士婦徐淑亦以/才美流譽桓帝時嘉為上郡掾其)¶
　　　　(妻寢疾還家不獲面别/嘉以書遣迎淑荅之)¶
<pb:KR4h0122_WYG_027-36a>¶
不能養志當給郡使隨俗順時僶俛當去知所苦故爾¶
未有瘳損想念悒悒勞心無已當涉逺路趨走風塵非¶
志所慕慘慘少樂又計往還將彌時節念發同怨意有¶
遲遲欲暫相見有所屬託今遣車往想必自力(蓺文類/聚○未)¶
(有瘳損姚寛西谿叢語作/尚未有瘳風塵作飛塵)¶
　　徐淑(劉子𤣥史通云東漢賢明婦人如徐氏動合/禮儀言成規矩毁形不嫁哀慟傷生此才徳)¶
　　　(兼美者也董祀妻文詞有餘節㮣不足蔚宗傳/標列女徐淑不齒而蔡琰見書欲使彤管所載)¶
　　　(將安/凖的)¶
<pb:KR4h0122_WYG_027-36b>¶
　　　答夫秦嘉書¶
知屈珪璋應奉嵗使策名王府觀國之光雖失髙素皓¶
然之業亦是仲尼執鞭之操也自初承問心願東還迫¶
疾未宜抱歎而已日月已盡行有伴&KR0844;想嚴裝已辦發¶
邁在近誰謂宋逺企子望之室邇人遐我勞何如深谷¶
逶迤而君是涉髙山巖巖而君是越斯亦難矣長路悠¶
悠而君是踐氷雪慘烈而君是履身非形影何得動而¶
輒俱體非比目何得同而不離於是詠萱草之喻以消¶
<pb:KR4h0122_WYG_027-37a>¶
兩家之思割今者之恨以待將來之歡今適樂土優游¶
京邑觀王都之壯麗察天下之珍妙得無目玩意移往¶
而不能出耶(未移叢語作惟亟詠萱草之喻作/誦萱草之詠伴列舊作伴例誤)¶
　　　嘉重報妻書¶
車還空反甚失所望兼叙逺別恨恨之情顧有悵然間¶
得此鏡既明且好形觀文彩世所希有意甚愛之故以¶
相與并寳釵一雙好香四種素琴一張常所自彈也明¶
鏡可以鑑形寳釵可以耀首芳香可以馥身素琴可以¶
<pb:KR4h0122_WYG_027-37b>¶
娛耳(一云今致好香四種各一斤可以除穢又云今致/寳釵一雙價值千金可以耀首又云今奉麝香一)¶
(斤可以辟惡氣○顧有叢語作顧尤且好作妍媸形作/及好香作妙香閒書鈔作頃文彩作文藻世所希有作)¶
(為世/所希)¶
　　　妻又報嘉書¶
既惠令音兼賜諸物厚顧殷勤出于非望鏡有文彩之¶
麗釵有殊異之觀芳香既珍素琴益好惠異物於鄙陋¶
割所珍以相賜非豐恩之厚孰肯若斯覽鏡執釵情想¶
髣髴操琴詠詩思心成結敕以芳香馥身喻以明鏡鑒¶
<pb:KR4h0122_WYG_027-38a>¶
形此言過矣未獲我心也昔詩人有飛蓬之感班婕妤¶
有誰榮之歎素琴之作當須君歸明鏡之鑑當待君還¶
未奉光儀則寳釵不列也未侍帷帳則芳香不發也(並/藝)¶
(文類聚○太平御覽云今君征未/旋鏡將何施明鏡鑒形當待君至)¶
　　　又¶
今奉金錯盌一枚可以盛書水琉璃盌一枚可以服藥¶
酒(藝文類聚○太平御覽又云今奉旄牛尾拂一枚可/拂塵垢○又奉今往龍虎組織履一緉○又云今奉)¶
(細布襪二量○又云今奉嚴器中物/幾具○又云今奉越布手巾二枚)¶
<pb:KR4h0122_WYG_027-38b>¶
　　竇𤣥妻(𤣥字叔髙/平陵人)¶
　　　別夫書¶
　　　　(𤣥狀貌絶異天子使出其妻妻以公主妻悲/怨寄書及歌與𤣥時人憐而傳之名古怨歌)¶
　　　　(亦名豔歌○摰虞三輔决錄注云叔髙以明/經為郡上計吏朝㑹數百人叔髙儀狀絶衆)¶
　　　　(天子異其貌以公主妻之叔髙時自有妻不/敢以聞方欲迎妻與决未發而詔叔髙就第)¶
　　　　(○王儉褚淵碑漢結叔髙/晉姻武子方斯蔑如也)¶
棄妻斥女敬白竇生卑賤鄙陋不如貴人妾日以逺彼¶
日以親何所控訴仰呼蒼旻悲哉竇生衣不厭新人不¶
<pb:KR4h0122_WYG_027-39a>¶
厭故悲不可忍怨不可去彼獨何人而居斯處(藝文類/聚○古)¶
(怨歌云煢煢白兔東走西/顧衣不如新人不如故)¶
　(華陽國志漢中士女云杜泰姬南鄭人趙宣妻也生/七男七女若元珪稚圭有望五人皆令徳其教男也)¶
　(曰中人情性可上下也在其檢耳若放而不檢則入/惡也昔西門豹佩韋以自寛宓子賤帶弦以自急故)¶
　(能改身之恒為天下名士戒諸女及婦曰吾之委身/在乎正順及其生也恩存于撫愛其長之也威儀以)¶
　(先後之體貌以先後之恭敬以監臨之懃恪以勸之/孝順以内之忠信以發之是以皆成而無不善汝曹)¶
　(庶幾勿忘吾法也○按此本非書尺/牘刪取教男之語為寄子元珪季珪)¶
　　蔡琰(字文姬邕女博學有才辨嫁衛仲道夫亡漢/末亂為南匈奴左賢王所獲曹操贖嫁董祀)¶
<pb:KR4h0122_WYG_027-39b>¶
　　　蔡邕石室神授筆勢(邕字伯喈東漢陳留圉人/官至右中郎將初入嵩山)¶
　　　　(學書於石室中得素書八角垂芒寫史籒李/斯用筆勢讀誦三年遂通其理嘗居一室不)¶
　　　　(寐恍然一客厥狀甚異/授以九勢言訖而沒)¶
蔡琰曰(琰邕/之女)臣父造八分時神授筆法曰書肇於自然¶
自然既立陰陽生焉陰陽既生形氣立矣藏頭䕶尾力¶
在字中下筆用力獻酧之麗故曰勢來不可止勢去不¶
可遏書有二法一曰疾二曰澁得疾澁二法書妙盡矣¶
夫書稟乎人性疾者不可使之令徐徐者不可使之令¶
<pb:KR4h0122_WYG_027-40a>¶
疾筆惟軟則奇怪生焉九勢列後自然無師授而合於¶
先聖陰陽者結字㸃畫上皆覆下下以承上遞相映帶¶
無使反背轉筆左施右顧無使筋節孤露藏鋒㸃畫出¶
入之路左先右至廻右亦爾(此處脱去藏頭/勢後求而補之)䕶尾㸃畫¶
勢盡用力收之疾勢出于啄磔之中又在竪䟐之腹掠¶
筆左出攅鋒峻趯用之澁勢悉在緊馭戰行之法横鱗¶
竪勒之規¶
　　　蔡字傳神授永字八法集論(法書苑云蔡氏神/授凡十二訣永字)¶
<pb:KR4h0122_WYG_027-40b>¶
　　　　(第五先賢神/授不形紙筆)¶
　　　　　　　　　(八法集論未詳所出廬陵蕭氏/)¶
　　　　　　　　　(書譜題曰神人八法潞陽李氏/書法題曰永字八法蕭詳於李)¶
　　　　　　　　　(今從之/)¶
　　南單于屯屠何¶
　　　上竇太后請討北庭奏(屯屠何章和二年立時/北虜大亂加以飢蝗南)¶
　　　　(單于將并北庭㑹章帝崩竇太后臨朝單于/上言太后以示耿秉上言因自陳効用永元)¶
　　　　(元年以秉為征西將軍與車騎將/軍竇憲出朔方擊北虜大破之)¶
<pb:KR4h0122_WYG_027-41a>¶
臣累世蒙恩不可勝數孝章皇帝聖思逺慮遂欲見成¶
就故令烏桓鮮卑討北虜斬單于首級破壊其國今所¶
新降虚渠等詣臣自言去嵗三月終發虜庭北單于創¶
刈南兵又畏丁令鮮卑遯逃逺去依安侯河西今年正¶
月骨都侯等復共立單于異母兄右賢王為單于其人¶
以兄弟爭立並各離散臣與諸王骨都侯及新渠帥雜¶
議方略皆曰宜及北虜分爭出兵討伐破北戍南并為¶
一國令漢家長無北念又今月八日新降右須日逐鮮¶
<pb:KR4h0122_WYG_027-41b>¶
堂輕從虜庭逺來詣臣言北虜諸部多欲内顧但恥自¶
發遣故未有至者若出兵奔擊必有響應今年不往恐¶
復并一臣伏念先父歸漢以來被蒙覆載嚴塞明候大¶
兵擁䕶積四十年臣等生長漢地開口仰食嵗時賞賜¶
動輒億萬雖垂拱安枕慙無報效之地願發國中及諸¶
部故胡新降精兵遣左谷蠡王師子左呼&KR0283;日逐王須¶
訾將萬騎出朔方左賢王安國右大且渠王交勒蘇將¶
萬騎出居延期十二月同㑹虜地臣將餘兵萬人屯五¶
<pb:KR4h0122_WYG_027-42a>¶
原朔方塞以為拒守臣素愚淺又兵衆單少不足以防¶
内外願遣執金吾耿秉度遼將軍鄧鴻及西河雲中五¶
原朔方上郡太守并力而北令北地安定太守各屯要¶
害冀因聖帝威神一舉平定臣國成敗要在今年已敕¶
諸部嚴兵馬訖九月龍祠悉集河上唯陛下裁哀省察¶
　　　　耿秉上言北虜事(附/)¶
昔武帝單極天下欲臣虜匈奴未遇天時事遂無成宣¶
帝之世㑹呼韓來降故邊人獲安中外為一生人休息¶
<pb:KR4h0122_WYG_027-42b>¶
六十餘年及王莽簒位變更其號耗擾不止單于乃畔¶
光武受命復懐納之緣邊壊郡得以還復烏桓鮮卑咸¶
脅歸義威震四夷其效如此今幸遭天授北虜分爭以¶
夷伐夷國家之利宜可聽許¶
　　黄巾賊¶
　　　移曹操書¶
　　　　(操領兖州牧擊黄巾賊賊稍折退/乃移書操操設奇㑹戰戰輒禽獲)¶
昔在濟南毁壊神壇其道乃與中黄太一同似若知道¶
<pb:KR4h0122_WYG_027-43a>¶
今更迷惑漢行已盡黄家當立天之大運非君才力所¶
能存也(魏志○宋書天文志云黄巾賊起云蒼天已死/黄天當立此魏氏依劉向自云土徳之符也)¶
　　鮮于冀(鬼/)¶
　　　自理表(水經注建武二年西河鮮于冀為西河/太守作公廨未就而亡後守趙髙計功)¶
　　　　(用二百萬五官黄秉功曹劉適言四百萬錢/冀乃鬼見白日導從入府與髙及秉等對共)¶
　　　　(計校定為適秉割匿冀乃書表自理其畧言/付髙上之車馬皆滅不復見秉等伏地物故)¶
　　　　(髙以狀聞詔下還冀西河田/宅兼為差代以弭幽中之訟)¶
髙貴不尚節畆壟之夫而箕踞遺類研密失機婢妾其¶
<pb:KR4h0122_WYG_027-43b>¶
性媚世求顯偷竊銀艾鄙辱天官易譏負乗誠髙之謂¶
臣不勝鬼言謹因千里驛聞¶
　　劉伯文(鬼/)¶
　　　冥中與兒佗書¶
　　　　(建安四年武陵女子李娥病死埋城外已十/四日比舍蔡仲聞塜中有聲發出遂活自言)¶
　　　　(為司命誤召到得遣出過西門適見外兄劉/伯文相勞問以書一封與其兒佗娥乃致伯)¶
　　　　(文書佗識其紙是父亡時送箱中也書不可/曉詣費長房讀之到期於城南待之果至聞)¶
　　　　(有呼聲曰佗來汝得我所寄李娥/書不邪因與藥一丸辟來年妖厲)¶
<pb:KR4h0122_WYG_027-44a>¶
告佗當從府君出案行當以八月八日日中時武陵城¶
南溝中畔頓汝是時必往(干寳搜/神記)¶
　¶
　¶
　¶
　¶
　¶
　¶
<pb:KR4h0122_WYG_027-44b>¶
　¶
　¶
　¶
　¶
　¶
　¶
　¶
　東漢文紀巻二十七¶
