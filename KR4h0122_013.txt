# -*- mode: mandoku-view; -*-
#+TITLE: 東漢文紀
#+DATE: 2015-08-25 00:38:41.114516
#+PROPERTY: ID KR4h0122
#+PROPERTY: BASEEDITION WYG    
#+PROPERTY: JUAN 卷十三
<pb:KR4h0122_WYG_013-1a>¶
欽定四庫全書¶
　東漢文紀卷十三　　　　明　梅鼎祚　編¶
　　張衡(字平子南陽西鄂人累遷太史令侍中出為/河間相徵為尚書所著有周官訓詁及詩賦)¶
　　　(銘七言靈憲應間七辯/巡誥懸圖凡三十二篇)¶
　　　上安帝論疫災疏(延光四年京都大/疫衡明年上封事)¶
臣竊見京師為害兼所及民多病死死有滅戸人人恐¶
懼朝廷燋心以為至憂臣官在於考變禳災思任防救¶
未知所由夙夜征營臣聞國之大事在祀祀莫大於郊¶
<pb:KR4h0122_WYG_013-1b>¶
天奉祖方今道路流言僉曰孝安皇帝南巡路崩從駕¶
左右行慝之臣欲徵諸國王子故不發喪衣車還宫偽¶
遣大臣並禱請命臣處外官不知其審然尊靈見罔豈¶
能無怨且凡夫私小有不蠲猶為譴謫况以太穢用禮¶
郊廟孔子曰曾謂泰山不如林放乎天地明察降禍見¶
災乃其理也又間者有司正以冬至之後奏開恭陵神¶
道陛下至孝不忍距逆或發冢移尸月令仲冬土事無¶
作慎無發盖及起大衆以固而閉地氣上泄是謂發天¶
<pb:KR4h0122_WYG_013-2a>¶
地之房諸蟄則死民必疾疫又隨以䘮厲氣未息恐其¶
殆此三年欲使知過改悔五行傳曰六沴作見若時共¶
禦帝用不差神則不怒萬福乃降用章於下臣愚以為¶
可使公卿處議所以陳術改過取媚神祇自求多福也¶
　　　上順帝陳事疏(陽嘉中政事漸損權移於下/衡上疏陳事又疏禁圖䜟)¶
伏惟陛下宣哲免明繼體承天中遭傾覆龍徳泥蟠今¶
乗雲高躋磐桓天位誠所謂將隆大位必先倥偬之也¶
親履艱難者知下情備經險易者達物偽故能一貫萬¶
<pb:KR4h0122_WYG_013-2b>¶
機靡所疑惑百揆允當庶績咸熙宜獲福祉神祇受譽¶
黎庶而隂陽未和災眚屢見神明幽逺冥鑒在兹福仁¶
禍淫景嚮而應因徳降休乗失致咎天道雖逺吉凶可¶
見近世鄭蔡江樊周廣王聖皆為效矣故恭儉畏忌必¶
䝉祉祚奢淫謟慢鮮不夷戮前事不忘後事之師也夫¶
情勝其性流遯忘反豈惟不肖中才皆然茍非大賢不¶
能見得思義故積惡成釁罪不可解也向使能瞻前顧¶
後援鏡自戒則何陷於凶患乎貴寵之臣衆所屬仰其¶
<pb:KR4h0122_WYG_013-3a>¶
有愆尤上下知之褒美譏惡有心皆同故怨讟溢乎四¶
海神明降其禍辟也頃年雨常不足思求所失則洪範¶
所謂僭恒暘若者也懼羣臣奢侈昬踰典式自下逼上¶
用速咎徵又前年京師地震土裂裂者威分震者人擾¶
也君以静唱臣以動和威自上出不趣於下禮之政也¶
竊懼聖思厭倦制不專已恩不忍割與衆共威威不可¶
分徳不可共洪範曰臣有作威作福玉食害于而家凶¶
于而國天鑒孔明雖疎不失災異示人前後數矣而未¶
<pb:KR4h0122_WYG_013-3b>¶
見所革以復徃悔自非聖人不能無過願陛下思惟所¶
以稽古率舊勿令刑徳八柄不由天子若恩從上下事¶
依禮制禮制修則奢僭息事合宜則無凶咎然後神望¶
允塞災消不至矣¶
　　　請禁圖䜟疏(初光武善䜟中興之後儒者争學/圗緯附以妖言衡以虚妄上疏請)¶
　　　　(禁/)¶
臣聞聖人明審律歴以定吉凶重之以卜筮雜之以九¶
宫經天驗道本盡於此或觀星辰逆順寒燠所由或察¶
<pb:KR4h0122_WYG_013-4a>¶
龜䇿之占巫覡之言其所因者非一術也立言於前有¶
徵於後故智者貴焉謂之䜟書䜟書始出盖知之者寡¶
自漢取秦用兵力戰功成業遂可謂大事當此之時莫¶
或稱䜟若夏侯勝眭孟之徒以道術立名其所述著無¶
䜟一言劉向父子領校祕書閱定九流亦無䜟録成哀¶
之後乃始聞之尚書堯使鯀理洪水九載績用不成鯀¶
則殛死禹乃嗣興而春秋䜟云共工理水凡䜟皆云黄¶
帝伐蚩尤而詩䜟獨以為蚩尤敗然後堯受命春秋元¶
<pb:KR4h0122_WYG_013-4b>¶
命包中有公輸班與墨翟事見戰國非春秋時也又言¶
别有益州益州之置在於漢世其名三輔諸陵世數可¶
知至於圖中訖於成帝一卷之書互異數事聖人之言¶
埶無若是殆必虚偽之徒以要世取資徃者侍中賈逵¶
擿䜟互異三十餘事諸言䜟者皆不能說至於王莽簒¶
位漢世大禍八十篇何為不戒則知圖䜟成於哀平之¶
際也且河洛六蓺篇録已定後人皮傅無所容簒永元¶
中清河宋景遂以歴紀推言水災而偽稱洞視玉版或¶
<pb:KR4h0122_WYG_013-5a>¶
者至於棄家業入山林後皆無效而復采前世成事以¶
為證驗至於永建復綂則不能知此皆欺世罔俗以昧¶
執位情偽較然莫之糾禁且律歴卦候九宫風角數有¶
徵效世莫肯學而競稱不占之書譬猶畫工惡圖犬馬¶
而好作鬼魅誠以實事難形而虚偽不窮也宜收藏圖¶
䜟一禁絶之則朱紫無所眩典籍無瑕玷矣¶
　　　論舉孝廉疏(汝南謝廉河南趙建年始十二各/能通經尚書令左雄並奏拜童子)¶
　　　　(郎自是負書來學雲集京師/侍中張衡上疏○此順帝時)¶
<pb:KR4h0122_WYG_013-5b>¶
自初舉孝廉到今二百年必先孝行行有餘力乃草文¶
法耳今詔書一以能誦章句結奏案為限雖有至孝不¶
當其科所謂損本而求末者也自改試以來累有妖星¶
震裂之菑是天意不安於此法故也¶
　　　論貢舉疏¶
古者以賢取士諸侯歲貢孝武之代郡舉孝廉又有賢¶
良文學之選於是名臣皆出文武並興漢之得人數路¶
而已夫書畫辭賦才之小者匡國理政未有能焉陛下¶
<pb:KR4h0122_WYG_013-6a>¶
即位之初先訪經術聽政餘日觀省篇章聊以游蓺當¶
代博奕非以教化取士之本而諸生競利作者鼎沸其¶
高者頗引經訓風喻之言下則連偶俗語有類俳優或¶
竊成文虚冒名氏臣每受詔於盛化門差次録第其未¶
及者亦復隨輩皆見拜擢既加之恩難復收改但守俸¶
禄於義已加不可復使理人及任州郡昔孝宣㑹諸儒¶
於石渠章帝集學士於白虎通經釋義其事優大文武¶
之道所宜從之乃若小能小善雖有可觀孔子以為致¶
<pb:KR4h0122_WYG_013-6b>¶
逺則泥君子故當致其大者逺者也(並杜氏/通典)¶
　　　水災對策¶
水者五行之首滯而逆流者人君之恩不能下及而教¶
逆也(敦煌/實録)¶
　　　日蝕上表(衡為太史令表奏○後漢/書注云不詳是何年三月)¶
今年三月朔方覺日蝕此郡懼有兵患臣愚以為可敕¶
北邉須塞郡縣明烽火逺斥堠深藏固閉無令穀畜外¶
露¶
<pb:KR4h0122_WYG_013-7a>¶
　　　請專事東觀疏表¶
臣仰幹史職敢徼官守竊貪成訓自忘頑愚願得專於¶
東觀畢力於紀記竭思於補闕俾有漢休烈比久長於¶
天地並光明於日月昭示萬嗣永永不朽也¶
　　　求合正三史表(初學/記)¶
臣伏見陛下思光先緒以典籍為本而史書枝别條異¶
不同一貫建武以來新載未就¶
　　　條上司馬遷班固二史¶
<pb:KR4h0122_WYG_013-7b>¶
易稱宓戲氏王天下宓戲氏沒神農氏作神農氏沒黄¶
帝堯舜氏作史遷獨載五帝不記三皇今宜并録又一¶
事曰帝系黄帝產青陽昌意周書曰乃命少皥清清即¶
青陽也今宜實定之¶
　　　與崔瑗書¶
　　　　(衡善機巧尤致思於天文隂/陽歴筭嘗好𤣥經與瑗書)¶
乃者朝賀明日讀太𤣥經知子雲特極隂陽之數也非¶
特傳記之屬心實與五經擬漢家得二百歲卒乎𤣥四¶
<pb:KR4h0122_WYG_013-8a>¶
百歲其興乎足下累世窮道極㣲子孫必命世不絶冝¶
幅寫一通藏之以待能者(陸績述𤣥○陸績云漢元/至今四百年矣其道大顯)¶
　　　同前(後漢書作衡謂/崔瑗而文畧異)¶
吾觀太𤣥方知子雲妙極道數乃與五經相擬非徒傳¶
記之屬端力精思以揆其義使人難論隂陽之事漢家¶
得天下二百歲之書也復二百歲殆將終乎所以作者¶
之數必顯一世常然之符也漢四百歲𤣥其興矣(章懐/太子)¶
(注云並衡與崔瑗書○後漢書今本無端力一句/漢紀亦云衡謂崔瑗而語前後相互端力作竭已)¶
<pb:KR4h0122_WYG_013-8b>¶
　　　與特進書(安帝聞衡善術學徵拜郎中再遷/太史令順帝初再轉復為太史令)¶
蓬萊太史之祕府道家所貴衡再得當之竊為幸矣(北/堂)¶
(書鈔○選注衡與特進書以為鉛刀强可一割○又云/其言之不慙恃惠子之知我○又云酸者不能不苦于)¶
(言/)¶
　　　東巡誥¶
惟二月初吉帝將狩於岱嶽展義省方觀民設教丙寅¶
朏率羣賔備法駕以祖於東門乙酉觀禮於魯而休齊¶
焉巳丑届於靈宫是日也有鳯雙集於臺壬辰祀上帝¶
<pb:KR4h0122_WYG_013-9a>¶
於明堂帝曰咨予不材為天地主懐慄翹翹百僚萬機¶
心之謂矣孰朕之勞上帝有靈不替朕命誕敢不祗承¶
凡庶與祭於壇墠之位者曰懐爾邦為實願先帝載厥¶
太宗以左右朕躬羣臣曰帝道横被旁行海表一人有¶
韙萬民賴之從巡助祭者兹惟嘉瑞乃歌曰皇皇者鳳¶
通𤣥知時萃於山趾與帝邀期吉事有祥惟漢之祺帝¶
曰朕不敢當亦不敢蔽天之吉命(藝文/類聚)¶
　　　綬笥銘¶
<pb:KR4h0122_WYG_013-9b>¶
南陽太守鮑徳有詔所賜先公綬笥傳世用之徳更理¶
笥衡時為徳主簿作銘曰¶
懿矣兹笥爰藏寳珍金纓組履文章日信皇用我賜俾¶
作帝臣服其令服鸞封艾緡天祚明徳大賚福人垂光¶
厥世子孫克神厥器惟舊中實惟新周公惟事七㳙有¶
隣(古文/苑)¶
　　　南陽文學儒林書贊(北堂/書鈔)¶
南陽太守上黨鮑君愍文學之㢮廢懐儒林之陵遲乃¶
<pb:KR4h0122_WYG_013-10a>¶
命匠修而新之崇肅肅之儀揚濟濟之化¶
　　　大司農鮑徳誄¶
昔君烈祖平顯奕世敬叔生牙美管交賴至於中葉種¶
徳以邁種徳伊何去虚適參建旄屯留其茂如林降及¶
我君總角有聲遺䝉萬穀寵禄斯丁守約勤學克勞其¶
形濬哲之資日就月成業業學徒童䝉求我舍厥徃著¶
去風即雅濟濟京河實為西魯昔我南都惟帝舊郷同¶
於郡國殊於表章命親如公弁冕鳴横若惟允之實耀¶
<pb:KR4h0122_WYG_013-10b>¶
其光導以仁惠教以義方習射瞿相享老虞庠羌髠作¶
虐艱我西鄰君斯整旅耀武月頻蠢蠢戎虜是慴是震¶
知徳者鮮惟君克舉既厭帝心將處台輔命有不永時¶
不我與天實為之孰其能禦股肱或毁何痛如之國䘮¶
遺愛如何不思¶
　　　司空陳公誄¶
敬仲初育發繇卜筮鳳飛觀國流光末裔天祚眀徳徳¶
茂於公入孝出友爰肅爰邕兼學多識窮理知機徳音¶
<pb:KR4h0122_WYG_013-11a>¶
孔昭翻爾灰飛賦政二城還集皇闈公實省之亹亹庶¶
績公實靜之藹藹百僚公實愍之乃陟司空纂禹之跡¶
導揚徽庸致訓京畿協和萬邦萬邦既協殊服來同眇¶
論前績莫與比蹤¶
　　　司徒呂公誄¶
昔呂皇祖帝交之緒伯夷秩唐唐宗允敘四嶽在虞敷¶
土佐禹克厭帝心姓姜氏吕登是南邦以家以處降及¶
於周穆侯作輔寡於九族九族用寜登受八命衮職靡¶
<pb:KR4h0122_WYG_013-11b>¶
傾黄耳金鉉公餗以盈綽兮其寛皦兮其清既明且哲¶
式保令名斿旍從風駟牡超驤去此寧㝢歸於幽堂𤣥¶
室㝠㝠脩夜彌長¶
　　　七辨¶
無為先生祖述列仙背世絶俗唯誦道篇形虗年衰志¶
猶不遷於是七辨謀焉曰無為先生淹在幽隅藏聲隱¶
景剗跡窮居抑其不韙盍徃辨諸乃階而就之虚然子¶
曰樂國之都設為閒館工輸制匠譎詭煥爛重屋百層¶
<pb:KR4h0122_WYG_013-12a>¶
連閣周漫應門鏘鏘華闕雙建彫蟲彤緑螭虹蜿蜒於¶
是彈比翼落鸝黄加雙鶤經鴛鴦然後櫂雲舫觀中流¶
搴芙蓉集芳洲縱文身搏潛鱗探水玉㧞瓊根妝明月¶
之照曜玩赤瑕之璘豳此宫室之麗也子盍歸而處之¶
乎雕華子曰𤣥清白醴蒲陶醲&KR3284;嘉肴雜醢三臡七菹¶
荔枝黄柑寒梨韓榛沙餳石蜜逺國儲珍於是乃有芻¶
豢腯牲麋麛豹胎飛鳬棲鷩養之以時審其齊和適其¶
辛酸芳以薑椒拂以桂蘭㑹稽之菰冀野之粱珍羞雜¶
<pb:KR4h0122_WYG_013-12b>¶
遝灼爍芳香此滋味之麗也子盍歸而食之安存子曰¶
淮南清歌燕餘材舞列乎前堂遞奏代敘結鄭衞之遺¶
風揚流哇而脉激楚鼙鼓協吹竽籟應律金石合奏妖¶
冶邀㑹觀者交目衣解忘帶於是樂中日晩移即昏庭¶
美人妖服變曲為清改賦新詞轉歌流聲此音樂之麗¶
也子盍歸而聽諸闕丘子曰西施之徒姿容脩嫮弱顔¶
回植姸夸閑暇形似削成腰如約素淑性窈窕秀色美¶
豔鬒髮𤣥髻光可以鑒靨輔巧笑清侔流盼皓齒朱唇¶
<pb:KR4h0122_WYG_013-13a>¶
的皪粲練於是紅華曼理遺芳酷烈侍夕先生同兹宴¶
□假明蘭燈指圖觀列蟬綿宜愧夭紹紆折此女色之¶
麗也子盍歸而從之空桐子曰交阯緅絺筒中之紵京¶
城阿縞譬之蟬羽製為時服以適寒暑駟秀騏之駮駿¶
載軨獵之輶車建采虹之長旃系雌霓而為旗逸駭飈¶
於青邱超廣漢而永逝此輿服之麗也子盍歸而乗之¶
依衞子曰若夫赤松王喬羡門安期嘘吸沆瀣飲醴茹¶
芝駕應龍戴行雲桴弱水越炎氛覽八極度天垠上游¶
<pb:KR4h0122_WYG_013-13b>¶
紫宫下棲崑崙此神仙之麗也子盍行而求之先生乃¶
興而言曰吁美哉吾子之誨穆如清風啓乃嘉猷實慰¶
我心矯然傾首邪睨𤣥圃軒臂矯翼將飛未舉髣無子¶
曰在我聖皇躬勞至思參天兩地匪怠厥司率由舊章¶
遵彼前謀正邪理謬靡有所疑旁窺八索仰鏡三墳講¶
禮習樂儀則彬彬是以英人底材不賞而勸學而不厭¶
教而不倦於是二八之儔列乎帝庭揆事施教地平天¶
成然後建明堂而班辟雍和邦國而悅逺人化明如日¶
<pb:KR4h0122_WYG_013-14a>¶
下應如神漢雖舊邦其命維新而先生乃翻然迴面曰¶
君子一言於是觀智先民有言談何容易予雖䝉蔽不¶
敏指趣敬授教命敢不是務¶
　　　應間(順帝初衡復為太史令衡不慕當世積年/不徙自去史職五載復還乃設客間作應)¶
　　　　(間以見/其志)¶
有間余者曰盖聞前哲首務務於下學上達佐國理民¶
有云為也朝有所聞則夕行之立功立事式昭徳音是¶
故伊尹思使君為堯舜而民處唐虞彼豈虚言而已哉¶
<pb:KR4h0122_WYG_013-14b>¶
必旌厥素爾咎單巫咸實守王家申伯樊仲實幹周邦¶
服衮而朝介圭作瑞厥跡不朽垂烈後昆不亦丕歟且¶
學非以要利而富貴萃之貴以行令富以施惠惠施令¶
行故易稱以大業質以文美實由華興器賴雕飾為好¶
人以輿服為榮吾子性徳體道篤信安仁約已博藝無¶
堅不鑚以思世路斯何逺矣曩滯日官今又原之雖老¶
氏曲全進道若退然行亦以需必也學非所用術有所¶
仰故臨川將濟而舟檝不存焉徒經思天衢内昭獨智¶
<pb:KR4h0122_WYG_013-15a>¶
固合理民之式也故嘗見謗於鄙儒深厲淺揭隨時為¶
義曾何貪於支離而習其孤技耶參輪可使自轉木雕¶
猶能獨飛巳垂翅而還故棲盍亦調其機而銛諸昔有¶
文王自求多福人生在勤不索何獲曷若卑體屈已美¶
言以相尅鳴於喬木乃金聲而玉振之用後勲雪前吝¶
婞佷不柔以意誰靳也應之曰是何觀同而見異也君¶
子不患位之不尊而患徳之不崇不恥禄之不夥而恥¶
智之不博是故藝可學而行可力也天爵髙懸得之在¶
<pb:KR4h0122_WYG_013-15b>¶
命或不速而自懐或羨旃而不臻求之無益故智者偭¶
而不思阽身以徼幸固貪夫之所為未得而豫䘮也枉¶
尺直尋議者譏之盈欲虧志孰云非羞於心有猜則簋¶
飱饌脯猶不屑餐旌瞀以之意之無疑則兼金盈百而¶
不嫌辭孟軻以之士或解短褐而襲黼黻或委臿築而¶
據文軒者度徳拜爵量績受禄也輸力致庸受必有階¶
渾元初基靈軌未紀吉凶分錯人用朣朦黄帝為斯深¶
慘有風后者是焉亮之察三辰於上跡禍福乎下經緯¶
<pb:KR4h0122_WYG_013-16a>¶
歴數然後天步有常則風后之為也當少昊清陽之末¶
實或亂徳人神雜擾不可方物重黎又相顓頊而申理¶
之日月即次則重黎之為也人各有能因藝受任鳥師¶
别名四叔三正官無二業事不並濟晝長則宵短日南¶
則景北天且不堪兼况以人該之夫𤣥龍迎夏則凌雲¶
而奮鱗樂時也涉冬則淈泥而潛蟠避害也公旦道行¶
故制典禮以尹天下懼教誨之不從有人之不理仲尼¶
不遇故論六經以俟來辟恥一物之不知有事之無範¶
<pb:KR4h0122_WYG_013-16b>¶
所考不齊如何可一夫戰國交争戎車競驅君若綴旒¶
人無所麗燭武縣縋而秦伯退師魯連係箭而聊城弛¶
柝從往則合横來則離安危無常要在說夫咸以得人¶
為梟失士為尤故樊噲披帷入見髙祖髙祖踞洗以對¶
酈生當此之㑹乃黿鳴而鼈應也故能同心戮力勤恤¶
人隱奄受區夏遂定帝位皆謀臣之由也故一介之策¶
各有攸建子長諜之爛然有第夫女魃北而應龍翔洪¶
鼎聲而軍容息溽暑至而鶉火棲寒氷沍而黿鼉蟄今¶
<pb:KR4h0122_WYG_013-17a>¶
也皇澤宣洽海外混同萬方億醜并質共劑若修成之¶
不暇尚何功之可立立事有三言為下列下列且不可¶
庶矣奚冀其二哉於兹縉紳如雲儒士成林及津者風¶
攄失塗者幽僻遭遇難要趨偶為幸世易俗異事勢舛¶
殊不能通其變而一度以揆之斯契船而求劍守株而¶
伺兔也冒愧逞願必無仁以繼之有道者所不履也越¶
王句踐事此故厥緒不永捷徑邪至我不忍以投步于¶
進苟容我不忍以歙肩雖有犀舟勁檝猶人涉卬否有¶
<pb:KR4h0122_WYG_013-17b>¶
須者也姑亦奉順敦篤守以忠信得之不休不獲不吝¶
不見是而不惽居下位而不憂允上徳之常服焉方將¶
師天老而友地典與之乎髙睨而大談孔甲且不足慕¶
焉稱殷彭及周聃與世殊技固孤是求子憂朱泙曼之¶
無所用吾恨輪扁之無所教也子覩木雕獨飛愍我垂¶
翅故棲吾感去鼃附鴟悲爾先笑而後號也斐豹以斃¶
督燔書禮至以掖國作銘弦髙以牛餼退敵墨翟以縈¶
帶全城貫髙以端辭顯義蘇武以秃節效貞蒲且以飛¶
<pb:KR4h0122_WYG_013-18a>¶
矰逞巧詹何以沈鉤致精奕秋以棋局取譽王豹以清¶
謳流聲僕進不能參名於二立退又不能羣彼數子愍¶
三墳之既頺惜八索之不理庶前訓之可鑽聊朝隱乎¶
柱史且韞櫝以待價踵顔氏以行止曾不慊夫晉楚敢¶
告誠於知己¶
　　　渾儀(後漢/書注)¶
赤道横帶渾天之腹去極九十一度十分之五黄道斜¶
帶其腹出赤道表裏各二十四度故夏至去極六十七¶
<pb:KR4h0122_WYG_013-18b>¶
度而强冬至去極百一十五度亦强也然則黄道斜截¶
赤道者則春分秋分之去極也今此春分去極九十少¶
秋分去極九十一少者就夏厯景去極之法以為率也¶
上頭横行第一行者黄道進退之數也本當以銅儀日¶
月度之則可知也以儀一歲乃竟而中間又有隂雨難¶
卒成也是以作小渾盡赤道黄道乃各調賦三百六十¶
五度四分之一從冬至所在始起令之相當值也取北¶
極及衡各誠㭬之為軸取薄竹篾穿其兩端令兩穿中¶
<pb:KR4h0122_WYG_013-19a>¶
間與渾半等以貫之令察之與渾相切摩也乃從減半¶
起以為八十二度八分之五盡衡減之半焉又中分其¶
篾抝去其半令其半之際正直與兩端減半相直令篾¶
半之際從冬至起一度一移之視篾之半際夕多黄赤¶
道幾也其所多少則進退之數也從北極數之則元極¶
之度也各分赤道黄道為二十四氣一氣相去十五度¶
十六分之七每一氣者黄道進退一度焉所以然者黄¶
道直時去南北極近其處地小而横行與赤道且等故¶
<pb:KR4h0122_WYG_013-19b>¶
以篾度之於赤道多也設一氣令十六日皆常率四日¶
差少半也令一氣十五日不能半耳故使中道三日之¶
中若少半也三氣一節故四十六日而差今三度也至¶
於差三之時而五日同率者一其實節之間不能四十¶
六日也今殘日居其策故五日同率也其率雖同先之¶
皆强後之皆弱不可勝計取至於三而復有進退者黄¶
道稍斜於横行不得度故也春分秋分所以退者黄道¶
始起更斜矣於横行不得度故也亦每一氣一度焉三¶
<pb:KR4h0122_WYG_013-20a>¶
氣一節亦差三度也至三氣之後稍逺而直故横行得¶
度而稍進也立春立秋横行稍退矣而度猶云進者以¶
其所退減其所進猶有盈餘未盡故也立夏立冬横行¶
稍進矣而度猶退者以其所進增其所退猶有不足未¶
畢故也以此論之日行非有進退而以赤道重廣黄道¶
使之然也本二十八宿相去度數以赤道為强耳故於¶
黄道亦進退也冬至在斗二十一度少半最逺時也而¶
此厯斗二十度俱百一十五强矣冬至宜與之同率焉¶
<pb:KR4h0122_WYG_013-20b>¶
夏至在井二十一度半强最近時也而此厯井二十三¶
度俱六十七度强矣夏至宜與之同率焉¶
　　　靈憲¶
昔在先王將步天路用之靈軌尋緒本元先準之於渾¶
體是為正儀立度而皇極有逌建也樞運有逌稽也乃¶
建乃稽斯經天常聖人無心因兹以生心故靈憲作興¶
曰太素之前幽清𤣥静寂漠㝠黙不可為象厥中惟靈¶
厥外惟無如是者永乆焉斯謂溟涬盖乃道之根也道¶
<pb:KR4h0122_WYG_013-21a>¶
根既建自無生有太素始萌萌而未兆并氣同色渾沌¶
不分故道志之言云有物渾成先天地生其氣體固未¶
可得而形其遲速固未可得而紀也如是者又永乆焉¶
斯謂龎鴻盖乃道之幹也道幹既育有物成體於是元¶
氣剖判剛柔始分清濁異位天成於外地定於内天體¶
於陽故圓以動地體於隂故平以静動以行施静以合¶
化堙欝構精時育庶類斯謂太元盖乃道之實也在天¶
成象在地成形天有九位地有九域天有三辰地有三¶
<pb:KR4h0122_WYG_013-21b>¶
形有象可效有形可度情性萬殊旁通感薄自然相生¶
莫之能紀於是人之精者作聖實始紀綱而經緯之八¶
極之維徑二億三萬二千三百里南北則短減千里東¶
西則廣增千里自地至天半於八極則地之深亦如之¶
通而度之則是渾已將覆其數用重鉤股懸天之景薄¶
地之義皆移千里而差一寸得之過此而往者未之或¶
知也未之或知者宇宙之謂也宇之表無極宙之端無¶
窮天有兩儀以儛道中其可覩樞星是也謂之北極在¶
<pb:KR4h0122_WYG_013-22a>¶
南者不著故聖人弗之名焉其世之遂九分而減二陽¶
道左迴故天運左行有驗於物則人氣左嬴形左繚也¶
天以陽迴地以隂淳是故天致其動稟氣舒光地致其¶
静承施候明天以順動不失其中則四序順至寒暑不¶
減致生有節故品物用生地以靈静作合承天清化致¶
養四時而後育故品物用成凡至大莫如天至厚莫若¶
地地至質者曰地而已至多莫若水水精為漢漢用於¶
天而無列焉思次質也地有山嶽以宣其氣精種為星¶
<pb:KR4h0122_WYG_013-22b>¶
星也者體生於地精成於天列居錯跱各有逌屬紫宫¶
為皇極之居太㣲為五帝之廷明堂之房大角有席天¶
市有坐蒼龍連踡於左白虎猛據於右朱雀奮翼於前¶
靈龜圏首於後黄神軒轅於中六擾既畜而狼黿魚鼈¶
罔有不具在野象物在朝象官在人象事於是備矣懸¶
象著明莫大乎日月其徑當天周七百三十六分之一¶
地廣二百四十二分之一日者陽精之宗積而成鳥象¶
烏而有三趾陽之類其數竒月者隂精之宗積而成獸¶
<pb:KR4h0122_WYG_013-23a>¶
象兔隂之類其數耦其後有憑焉者羿請無死之藥於¶
西王母姮娥竊之以奔月將往枚筮之於有黄有黄筮¶
之曰吉翩翩歸妹獨將西行逄天晦芒毋驚毋恐其後¶
大昌姮娥遂託身於月是為蟾蜍夫日譬猶火月譬猶¶
水火則外光水則含景故月光生於日之所照魄生於¶
日之所蔽當日則光盈就日則光盡也衆星被耀因水¶
轉光當日之衝光常不合者蔽於地也是謂闇虚在星¶
星微月過則食日之薄地其明也繇暗視明明無所屈¶
<pb:KR4h0122_WYG_013-23b>¶
是以望之若火方於中天天地同明繇明瞻暗暗還自¶
奪故望之若水火當夜而揚光在晝則不明也月之於¶
夜與日同而差㣲星則不然強弱之差也衆星列布其¶
以神著有五列焉是為三十五名一居中央謂之北斗¶
動變挺占實司王命四布於方為二十八宿日月運行¶
歴示吉凶五緯經次用告禍福則天心於是見矣中外¶
之官常明者百有二十四可名者三百二十為星二千¶
五百而海人之占未存焉㣲星之數盖萬一千五百二¶
<pb:KR4h0122_WYG_013-24a>¶
十庶物蠢蠢咸得繫命不然何以總而理諸夫三光同¶
形有似珠玉神守精存麗其職而宣其明及其衰神歇¶
精斁於是乎有隕星然則奔星之所墜至則石文曜麗¶
乎天其動者七日月五星是也周旋右回天道者貴順¶
也近天則遲逺天則速行則屈屈則留回留回則逆逆¶
則遲迫於天也行遲者覿於東覿於東屬陽行速者覿¶
於西覿於西屬隂日與月此配合也攝提熒惑地侯見¶
辰附於日也太白辰星見昏附於月也二隂三陽參天¶
<pb:KR4h0122_WYG_013-24b>¶
兩地故男女取焉方星巡鎮必因常度茍或盈縮不逾¶
於次故有列司作(缺/)曰老子四星周伯王逄芮各一錯¶
乎五緯之間其見無期其行無度實妖經星之所然後¶
吉凶宣周其祥可盡蔡邕表志曰言天體者有三家一¶
曰周髀二曰宣夜三曰渾天宣夜之學絶無師法周髀¶
數術具存考驗天狀多所違失故史官不用惟渾天者¶
近得其情今史官所用候臺銅儀則其法也立尺圓體¶
之度而具天地之象以正黄道以察發歛以行日月以¶
<pb:KR4h0122_WYG_013-25a>¶
步五緯精㣲深妙萬世不易之道也官有其器而無本¶
書前志亦闕而不論臣求其舊文連年不得在東觀以¶
治律未竟未及成書案略求索竊不自量卒欲寢伏儀¶
下思惟精意案度成數扶以文義潤以道術著成篇章¶
罪惡無狀投畀有北灰滅兩絶世路無由宜博問羣臣¶
下及巖穴知渾天之意者使述其義以裨天文志撰建¶
武以來星變彗孛占驗著明者續其後(隋書/)¶
　　　靈應(太平/御覽)¶
<pb:KR4h0122_WYG_013-25b>¶
崑崙東南有赤縣之州風雨有時寒暑有節苟非此州¶
南則多暑北則多寒東則多陽西則多隂故聖王不處¶
焉¶
　　馬融(字季長援兄子嚴之子校書/郎歴南郡太守復拜議郎)¶
　　　廣成頌(融拜校書郎詣東觀典校秘書是時鄧/太后臨朝騭兄弟輔政謂文徳可興武)¶
　　　　(功宜廢遂寢蒐狩之禮息戰陳之法故猾賊/從横乗此無備融乃感激以為文武之道聖)¶
　　　　(賢不墜五才之用無或可廢元初二年上廣/成頌以諷諌頌奏忤鄧氏滯於東觀十年不)¶
　　　　(調/)¶
<pb:KR4h0122_WYG_013-26a>¶
臣聞孔子曰奢則不遜儉則固奢儉之中以禮為界是¶
以蟋蟀山樞之人並刺國君諷以太康馳驅之節夫樂¶
而不荒憂而不困先王所以平和府藏頥養精神致之¶
無疆故戛擊鳴球載於虞謨吉日車攻序於周詩聖主¶
賢君以增盛美豈徒為奢淫而已哉伏見元年以來遭¶
值戹運陛下戒懼災異躬自菲薄荒棄禁苑廢弛樂懸¶
勤憂潛思十有餘年以過禮數重以皇太后體唐堯親¶
九族篤睦之徳陛下履有虞烝烝之孝外舍諸家每有¶
<pb:KR4h0122_WYG_013-26b>¶
憂疾聖恩普勞遣使交錯稀有曠絶時時寧息又無以¶
自娱樂殆非所以逄迎太和禆助萬福也臣愚以為雖¶
尚頗有蝗蟲今年五月以來雨露時澍祥應將至方涉¶
冬節農事閒隙宜幸廣成覽原隰觀宿麥勸收藏因講¶
武校獵使寮庶百姓復覩羽旄之美聞鐘鼔之音歡欣¶
喜樂鼓舞疆畔以迎和氣招致休慶小臣螻蟻不勝區¶
區職在書籍謹依舊文重述蒐狩之義作頌一篇并封¶
上淺陋鄙薄不足觀省¶
<pb:KR4h0122_WYG_013-27a>¶
臣聞昔命師於鞬櫜偃伯於靈臺或人嘉而稱焉彼固¶
未識夫雷霆之為天常金革之作昏明也自黄炎之前¶
傳道罔記三五以來越可略聞且區區之酆郊猶廓七¶
十里之囿盛春夏之苗詩詠囿草樂奏騶虞是以大漢¶
之初基也宅兹天邑總風雨之㑹交隂陽之和揆厥靈¶
囿營於南郊徒觀其埛場區宇恢胎曠蕩藐夐勿罔寥¶
豁欝泱騁望千里天與地莽於是周阹環瀆右矕三塗¶
左概嵩嶽面據衡隂箕背王屋浸以波溠夤以滎洛金¶
<pb:KR4h0122_WYG_013-27b>¶
山石林殷起乎其中峨峨磑磑鏘鏘&KR1936;&KR1936;隆穹槃回嵎¶
峗錯崔神泉側出丹水湼池怪石浮磬燿焜於其陂其¶
土毛則㩁牧薦草芳茹甘荼茈萁芸蒩昌本深蒲芝荋¶
堇荁蘘荷芋蕖桂荏鳬葵格韮菹于其植物則𤣥林包¶
竹藩陵蔽京珍林嘉樹建木叢生椿梧栝柏柜柳楓楊¶
豐彤對蔚崟頟槮爽翕習春風含津吐榮鋪於布濩蓶¶
扈蘳熒惡可殫形至於陽月隂慝害作百草畢落林衡¶
戒田焚萊柞木然後舉天網頓八絃揫歛九藪之動物¶
<pb:KR4h0122_WYG_013-28a>¶
繯櫜四野之飛征鳩之乎兹囿之中山敦雲移羣鳴膠¶
膠鄙騃譟讙子野聽聳離朱目眩𨽻首策亂陳子籌昏¶
於時營圍恢廓充斥川谷罦罝羅羉彌綸阬澤臯牢陵¶
山校隊案部前後有屯甲乙相伍戊巳為堅乗輿乃以¶
吉月之陽朔登於疏鏤之金路六驌騻之𤣥龍建雄虹¶
之旌夏掲鳴鳶之脩橦曳長庚之飛髾載日月之太常¶
棲招揺與𤣥弋注枉矢於天狼羽毛紛其髟鼬揚金㚇¶
而拖玉瓖屯田車於平原播同徒於髙岡旃旝摻其如¶
<pb:KR4h0122_WYG_013-28b>¶
林錯五色以摛光清氛埃掃野塲誓六師搜雋良司徒¶
勒卒司馬平行車攻馬同教達戒通伐咎鼓撞華鐘獵¶
徒縱赴榛叢徽嫿霍奕别騖分奔騷擾聿皇往來交舛¶
紛紛回回南北東西風行雲轉匈礚隱訇黄塵勃滃闇¶
若霧昬日月為之籠光列宿為之翳昧僄狡課才勁勇¶
程氣狗馬角逐鷹鸇競鷙驍騎旁佐輕車横厲相與陸¶
梁聿皇於中原絹猑蹏鏦特肩脰完羝撝介鮮散毛族¶
梏羽羣然後飛鋋電激流矢雨墜各指所質不期俱殪¶
<pb:KR4h0122_WYG_013-29a>¶
竄伏扔輪發作梧轊祋殳狂擊頭陷顱碎獸不得猭禽¶
不得瞥或夷由未殊顛狽頓躓蝡蝡蟫蟫充衢塞隧葩¶
華蓱布不可勝計若夫鷙獸毅虫倨牙黔口大匈哨後¶
縕巡歐紆負隅依阻莫敢嬰禦乃使鄭叔晉婦之徒暌¶
孤刲刺裸裎袒裼冒&KR1954;柘搓棘枳窮浚谷底幽嶰暴斥¶
虎搏狂兕獄&KR0034;熊抾封狶或輕訬趬悍廋疏㟺領犯歴¶
嵩巒陵喬松履脩樠踔攳枝杪標端尾蒼蜼掎𤣥猨木¶
産盡寓屬單罕罔合部罾弋同曲類行並驅星布麗屬¶
<pb:KR4h0122_WYG_013-29b>¶
曹伍相保各有分局矰碆飛流纖羅絡縸遊雉羣驚晨¶
鳬輩作翬然雲起霅爾雹落爾乃&KR0034;觀髙蹈改乗回轅¶
泝恢方撫馮夷䇿句芒超荒忽出重陽厲雲漢横天潢¶
導鬼區徑神場詔靈寳召方相驅厲疫走蜮祥捎罔兩¶
拂游光枷天狗緤墳羊然後緩節舒容裴回安步降集¶
波籞川衡澤虞矢魚陳罟兹飛宿沙田開古蠱翬終葵¶
揚闗斧刋重氷撥蟄戸測潛鱗踵介旅逆獵湍瀨渀薄¶
汾撓淪滅潭淵左挈夔龍右提蛟鼉春獻王鮪夏薦鼈¶
<pb:KR4h0122_WYG_013-30a>¶
黿於是流覽徧照殫變極態上下究竟山谷蕭條原野¶
嵺愀上無飛鳥下無走獸虞人植旍獵者効具車弊田¶
罷旋入禁囿棲遲乎昭明之觀休息乎髙光之榭以臨¶
乎宏池鎮以瑶臺純以金堤樹以蒲栁被以綠莎瀇漾¶
沆漭錯紾槃委天地虹洞固無端涯大明生東月朔西¶
陂乃命壺涿驅水蠱逐罔螭滅短狐簎鯨鯢然後方餘¶
皇連舼舟張雲帆施蜺幬靡颸風陵迅流發棹歌縱水¶
謳淫魚出蓍蔡浮湘靈下漢女游水禽鴻鵠鴛鴦鷗鷖¶
<pb:KR4h0122_WYG_013-30b>¶
鶬鴰鸕鷁鷺鴈鷿鷉乃安斯寢戢翮其涯魴鱮鱏鯿鰋¶
鯉鱨魦樂我純徳騰踊相隨雖靈沼之白鳥孟津之躍¶
魚方斯蔑矣然猶詠歌於伶蕭載陳於方䇿豈不哀哉¶
於是宗廟既享庖厨既盈車徒既簡器械既攻然後擺¶
牲班禽淤賜犒功羣師疊伍伯校千重山罍常滿房俎¶
無空酒正案隊膳夫巡行清醪車湊燔炙騎將鼓駭舉¶
爵鐘鳴既觴若乃陽阿衰裴之晉制闡鼃華羽之南音¶
所以洞蕩匈臆發明耳目疏越蘊慉駭恫底伏鍠鍠鎗¶
<pb:KR4h0122_WYG_013-31a>¶
鎗奏於農郊大路之衢與百姓樂之是以明徳耀乎中¶
夏威靈暢乎四荒東隣浮巨海而入享西旅越蔥嶺而¶
來王南徼因九譯而致貢朔狄屬象胥而來同盖安不¶
忘危治不忘亂道在乎兹斯固帝王之所以曜神武而¶
折遐衝者也方今大漢收功於道徳之林致平於仁義¶
之淵忽蒐狩之禮闕槃虞之佃闇昧不覩日月之光聾¶
昬不聞雷霆之震於今十二年為日久矣亦方將刋禁¶
臺之秘藏發天府之官常由質要之故業率典刑之舊¶
<pb:KR4h0122_WYG_013-31b>¶
章采清原嘉岐陽登俊傑命賢良舉淹滯拔幽荒察淫¶
侈之華譽顧介特之實功聘畎畆之羣雅宗重淵之潛¶
龍乃儲精山藪歴思河澤目矖鼎俎耳聽康衢營傅說¶
於胥靡求伊尹於庖厨索膠鬲於魚鹽聽甯戚於大車¶
俾之昌言而宏議軼越三家馳騁五帝悉覽休祥總括¶
羣瑞遂棲鳳凰於高梧宿麒麟於西園納僬僥之珍羽¶
受王母之白環永逍遥於宇内與二儀乎無疆貳造化¶
於后土參神施於昊乾超特達而無儔煥巍巍而無原¶
<pb:KR4h0122_WYG_013-32a>¶
豐千億之子孫歴萬載而永延禮樂既闋北轅返斾至¶
自新城背伊闕反洛京¶
　　　東巡頌(安帝親政召融還郎署復在講部出為/河間王廐長時車駕東巡岱宗融上東)¶
　　　　(巡頌帝竒其/文召拜郎中)¶
允迪在昔紹烈陶唐殷天衷克揺光若時則運瓊衡敷¶
六典經八成肆類乎上帝實柴乎三辰禋祀乎六宗祗¶
燎乎羣神遂發號羣司申戒百工卜筮稱吉蓍龜襲從¶
南征有時馮相告祥清夷道而後行曜四國而揚光展¶
<pb:KR4h0122_WYG_013-32b>¶
聖義於巡狩喜圻畤而咏八荒指宗嶽以為期固岱神¶
之所望散齋既畢越翼良辰棫槱增搆烈火燔燃暉光¶
四煬炎爛薄天蕭香肆升青烟冒雲珪璋峩峩犧牲潔¶
純欝鬯宗彝明水𤣥樽空桑孤竹咸池雲門六八匝變¶
神祇並存(太平御覽經八成下有變/和萬殊總領神明二句)¶
　　　上安帝請龎參等書(元初中參為䕶羌校尉擊/先零羌為其所敗乃稱病)¶
　　　　(引兵還坐詐徵下獄校書郎中/馬融上書請之書奏赦參等)¶
伏見西戎反畔㓂鈔五州陛下愍百姓之傷痍哀黎元¶
<pb:KR4h0122_WYG_013-33a>¶
之失業單竭府庫以奉軍師昔周宣獫狁侵鎬及方孝¶
文匈奴亦略上郡而宣王立中興之功文帝建太宗之¶
號非惟兩主有明叡之資抑亦扞城有虓虎之助是以¶
南仲赫赫列在周詩亞夫赳赳載於漢策竊見前䕶羌¶
校尉龎參文武昭備智略𢎞逺既有義勇果毅之節兼¶
以博雅深謀之姿又度遼將軍梁慬前統西域勤苦數¶
年逺留三輔功效克立間在北邉單于降服今皆幽囚¶
陷於法網昔荀林父敗績於邲晉侯使復其位孟明視¶
<pb:KR4h0122_WYG_013-33b>¶
䘮師於崤秦伯不替其官故晉景并赤狄之土秦穆遂¶
覇西戎宜逺覽二君使參慬得在寛宥之科誠有益於¶
折衝毗佐於聖化¶
　　　上論日蝕疏(建光四年三月戊午朔日有蝕之/在胃十二度隴西酒泉朔方各以)¶
　　　　(狀上史官不覺是/時融為許令上書)¶
伏讀詔書陛下深惟禹湯罪已之義歸咎自責寅畏天¶
戒詳延百僚博問公卿知變所自審得厥故修復往術¶
以答天命臣子逺近莫不延頸企踵苟有隙空一介之¶
<pb:KR4h0122_WYG_013-34a>¶
知事願自效貢納聖聽臣伏見日蝕之占自昔典籍十¶
月之交春秋傳記漢注所載史官占候羣臣密對陛下¶
所觀覽左右所諷誦可謂詳悉備矣雖復廣問陷在前¶
志無以復加乃者茀氣於參臣前得敦朴之人後三年¶
二月對策北宫端門以為參者西方之位其於分野并¶
州是也殆謂西戎北狄其後種羌叛戻烏桓犯上郡并¶
凉動兵驗略效矣今復見大異申誡重譴於此二城海¶
内莫見三月一日合辰在婁婁又西方之宿衆占顯明¶
<pb:KR4h0122_WYG_013-34b>¶
者羌及烏桓有悔過之辭將吏䇿勲之名臣恐受任典¶
牧者茍脱目前皆粗圖身一時之權不顧為國百世之¶
利論者美近功忽其逺則各相不大疢病伏惟天象不¶
虚老子曰圖難於其易也為大於其細也消災復異宜¶
在於今詩曰日月告凶不用其行四國無政不用其良¶
傳曰國無政不用善則自取謫干日月之災故政不可¶
不慎也務三而已一曰擇人二曰安民三曰從時臣融¶
伏惟方今有道之世漢典設張侯甸采衞司民之吏案¶
<pb:KR4h0122_WYG_013-35a>¶
繩循墨雖有殿最所差無幾其陷罪辟身自取禍百姓¶
未被其大傷至邉郡牧御失和吉之與凶敗之與成優¶
劣相懸不誡不可審擇其人上以應天變下以安民𨽻¶
竊見列將子孫生長京師食仰租奉不知稼穡之艱又¶
希遭阨困故能果毅輕財施與孤弱以獲死生之用此¶
其所長也不拘法禁奢泰無度功勞足以宣威踰濫足¶
以傷化此其所短也州郡之士出自貧苦長於檢柙難¶
專賞罰不敢越溢此其所長也拘文守法遭遇非常狐¶
<pb:KR4h0122_WYG_013-35b>¶
疑無斷畏首畏尾威恩纎薄外内離心士卒不附此其¶
所短也必得將兼有二長之才無二短之累參以吏事¶
任以兵法有此數姿然後能折衝厭難致其功實轉災¶
為福孔子曰十室之邑必有忠信如丘者焉以天下之¶
大四海之衆云無若人臣以為誣矣宜特選詳譽審得¶
其真鎮守二方以應用良擇人之義以塞大異也(馬融/集漢)¶
(書/注)¶
　　　上順帝乞自効疏(融陽嘉中大將軍梁商表為/從事中郎轉武都太守時西)¶
<pb:KR4h0122_WYG_013-36a>¶
　　　　(羌反叛征西將軍馬賢與䕶羌校尉胡疇征/之稽乆不進融知其將敗上疏乞自効朝廷)¶
　　　　(不能/用)¶
今雜種諸羌轉相鈔盜宜及其未并亟遣深入破其支¶
黨而馬賢等處處留滯羌胡百里望塵千里聽聲今逃¶
匿避回漏出其後則必侵冦三輔為民大害臣願請賢¶
所不可用闗東兵五千裁假部隊之號盡力率厲埋根¶
行首以先吏士三旬之中必克破之臣少習學蓺不更¶
武職猥陳此言必受誣罔之辜昔毛遂厮養為衆所蚩¶
<pb:KR4h0122_WYG_013-36b>¶
終以一言克定從要臣懼賢等專守一城言攻於西而¶
羌出於東且其將士必有髙克潰叛之變¶
　　　為梁冀誣奏太尉李固書(質帝初立梁太后委/任宰輔固多所匡正)¶
　　　　(冀每相忌疾遂誣奏固時融在座為冀章草/冀長史吴祐面責融曰李公之罪成於卿手)¶
　　　　(冀怒起入祐亦竟/去書奏太后不聽)¶
臣聞君不稽古無以承天臣不述舊無以奉君昔堯殂¶
之後舜仰慕三年坐則見堯於墻食則覩堯於羮斯所¶
謂聿追來孝不失臣子之節者太尉李固因公假私依¶
<pb:KR4h0122_WYG_013-37a>¶
正行邪離間近戚自隆支黨至於表舉薦達例皆門徒¶
及所辟召靡非先舊或富室財賂子壻婚屬其列在官¶
牒者凡四十九人又廣選賈豎以補令史募求好馬臨¶
牕呈試出入踰侈輜軿曜日大行在殯路人掩涕固獨¶
胡粉飾貎搔頭弄姿槃旋偃仰從容冶步曾無慘怛傷¶
悴之心山陵未成違矯舊制善則歸已過則歸君斥逐¶
近臣不得侍送作威作福莫固之甚臣聞台輔之位實¶
和隂陽璇璣不平冦賊姦軌則責在太尉固受任之後¶
<pb:KR4h0122_WYG_013-37b>¶
東南跋扈兩州數郡千里蕭條兆人傷損大化陵遲而¶
詆疵先主苟肆狂狷存無廷爭之忠沒有誹謗之說夫¶
子罪莫大於累父臣惡莫深於毁君固之過釁事合誅¶
辟¶
　　　與謝伯世書¶
頃憒憒愁思猶不解懐思在竹間放狗逐麋晩秋涉冬¶
大蒼出籠黄棘下莵芼以乾葵以送餘日兹樂而已(蓺/文)¶
(類聚○憒憒尺牘作憤/憤誤以送一作自送)¶
<pb:KR4h0122_WYG_013-38a>¶
　　　與竇伯向書(章字伯向好學有文與馬融崔/瑗同好更相推薦融與章書)¶
孟陵奴來賜書見手跡歡喜何量次於面也書雖兩紙¶
八行行七字七八五十六字百一十二言耳(馬融集○/後漢志注)¶
(馬融對䇿曰大中之道在/天為北辰在地為人君)¶
　　　忠經序¶
忠經者盖出於孝經也仲尼説孝者所以事君之義則¶
知孝者俟忠而成之所以答君親之恩明臣子之分忠¶
不可廢於國孝不可弛於家孝既有經忠則猶闕故述¶
<pb:KR4h0122_WYG_013-38b>¶
仲尼之說作忠經焉今皇上含庖軒之姿韞勛華之徳¶
弼賢俾能無逺不舉忠之與孝天下攸同臣融巖野之¶
臣性則愚朴沐浴徳澤其可黙乎作為此經庶少禆補¶
雖則辭理薄陋不足以稱焉忠之所存存於勸善勸善¶
之大何以加於忠孝者哉夫定髙卑以章目引詩書以¶
明綱吾師於古曷敢徒然其或異同者變易之宜也或¶
對之以象其意或遷之以就其類或損之以簡其文或¶
益之以備其事以忠應孝亦著為十有八章所以洪其¶
<pb:KR4h0122_WYG_013-39a>¶
至公勉其至誠信本為政之大體陳事君之要道始於¶
立徳終於成功此忠經之義也謹序¶
　　高彪(字義方吴郡無錫人除郎/中校書東觀終内黄令)¶
　　　遺馬融書¶
　　　　(彪為諸生游太學有雅才而訥於言嘗從馬/融欲訪大義融疾不獲見乃覆刺遺融書融)¶
　　　　(省書慙追還之/彪逝而不顧)¶
承服風問從來有年故不待介者而謁大君子之門冀¶
一見龍光以敘腹心之願不圖遭疾幽閉莫啓昔周公¶
<pb:KR4h0122_WYG_013-39b>¶
旦父文兄武九命作伯以尹華夏猶揮沐吐餐垂接白¶
屋故周道以隆天下歸徳公今養痾傲士故其宜也(後/漢)¶
(書/)¶
　　　同前(後漢/雜事)¶
伏聞髙問為日久矣冀一見龍光敘腹心之願以啓其¶
蔽不圖辭之以疾昔周公父文王兄武王九命作相以¶
尹華夏猶握沐吐食以接白屋之士天下歸徳歴載邈¶
矣今君不能相見宜哉¶
<pb:KR4h0122_WYG_013-40a>¶
　　　贈第五永箴(彪為郎中校書東觀時京兆第五/永為督軍御史使督幽州百官祖)¶
　　　　(餞於長樂觀皆賦詩彪/作箴蔡邕等甚美其文)¶
文武將墜乃俾俊臣整我皇綱董此不䖍古之君子即¶
戎忘身昭其果毅尚其桓桓師尚七十氣冠三軍詩人¶
作歌如鷹如鸇天有太乙五將三門地有九變邱陵山¶
川人有計䇿六竒五間總兹三事謀則咨詢無曰巳能¶
務在求賢淮隂之勇廣野是尊周公大聖石碏純臣以¶
威克愛以義滅親勿謂時險不正其身勿謂無人莫識¶
<pb:KR4h0122_WYG_013-40b>¶
已真忘富遺貴福禄乃存枉道依合復無所觀先公髙¶
節越可永遵佩藏斯戒以厲終身(並後漢書○吴皇象/文武帖明作昭師作)¶
(吕黄伯思東觀餘論云作史者避晉諱非也范曅宋人/寧當避晉或是司馬彪續漢諸書所傳曅未之改耳○)¶
(總兹二句曅書所無越/可永遵帖作永越可遵)¶
　　許慎(字叔重汝南召陵人少博學經籍馬融常推/敬之為郡功曹舉孝㢘再遷除洨長卒於家)¶
　　　說文解字敘(後漢書初慎以五經傳説臧否不/同於是撰為五經異議又作説文)¶
　　　　(解字十四篇建光中子沖上於朝至宋雍熈/時詔徐鉉等校定為許氏説文解字五音韻)¶
　　　　(譜/)¶
<pb:KR4h0122_WYG_013-41a>¶
古者庖犠氏之王天下也仰則觀象於天俯則觀法於¶
地視鳥獸之文與地之宜近取諸身逺取諸物於是始¶
作易八卦以垂憲象及神農氏結繩為治而統其事庶¶
業其繁飾偽萌生黄帝之史倉頡見鳥獸蹏迒之跡知¶
分理之可相别異也初造書契百工以乂萬品以察盖¶
取諸夬夬揚於王庭言文者宣教明化於王者朝廷君¶
子所以施祿及下居徳則忌也倉頡之初作書盖依類¶
象形故謂之文其後形聲相益即謂之字字者言孳乳¶
<pb:KR4h0122_WYG_013-41b>¶
而浸多也著於竹帛謂之書書者如也以迄五帝三王¶
之世改易殊體封於泰山者七十有二代靡有同焉周¶
禮八歲入小學保氏教國子先以六書一曰指事指事¶
者視而可識察而可見上下是也二曰象形象形者畫¶
成其物隨體詰詘日月是也三曰形聲形聲者以事為¶
名取譬相成江河是也四曰㑹意會意者比類合誼以¶
見指撝武信是也五曰轉注轉注者建類一首同意相¶
受考老是也六曰假借假借者本無其字依聲託事令¶
<pb:KR4h0122_WYG_013-42a>¶
長是也及宣王太史籀著大篆十五篇與古文或異至¶
孔子書六經左邱明述春秋傳皆以古文厥意可得而¶
説其後諸侯力政不統於王惡禮樂之害已而皆去其¶
典籍分為七國田疇異畮車涂異軌律令異法衣冠異¶
制言語異聲文字異形秦始皇帝初兼天下丞相李斯¶
乃奏同之罷其不與秦文合者斯作倉頡篇中車府令¶
趙髙作爰歴篇太史令胡母敬作博學篇皆取史籀大¶
篆或頗省改所謂小篆者也是時秦燒滅經書滌除舊¶
<pb:KR4h0122_WYG_013-42b>¶
典大發𨽻卒興役戍官獄職務繁初有𨽻書以趣約易¶
而古文由此絶矣自爾秦書有八體一曰大篆二曰小¶
篆三曰刻符四曰蟲書五曰摹印六曰署書七曰殳書¶
八曰𨽻書漢興有草書尉律學僮十七以上始試諷籀¶
書九千字乃得為吏又以八體試之郡移太史并課最¶
者以為尚書史書或不正輒舉劾之今雖有尉律不課¶
小學不修莫達其説乆矣孝宣時召通倉頡讀者張敞¶
從受之涼州刺史杜業沛人爰禮講學大夫秦近亦能¶
<pb:KR4h0122_WYG_013-43a>¶
言之孝平時徵禮等百餘人令說文字未央廷中以禮¶
為小學元士黄門侍郎揚雄采以作訓纂篇凡倉頡以¶
下十四篇凡五千三百四十字羣書所載略存之矣及¶
亡新居攝使大司空甄豐等校文書之部自以為應制作¶
頗改定古文時有六書一曰古文孔子壁中書也二曰奇字¶
即古文而異者也三曰篆書即小篆秦始皇帝使下杜¶
人程邈所作也四曰佐書即秦𨽻書五曰繆篆所以摹¶
印也六曰鳥蟲書所以書幡信也壁中書者魯恭王壊¶
<pb:KR4h0122_WYG_013-43b>¶
孔子宅而得禮記尚書春秋論語孝經又北平侯張蒼¶
獻春秋左氏傳郡國亦往往於山川得鼎彞其銘即前¶
代之古文皆自相似雖叵復見逺流其詳可得略說也¶
而世人大共非訾以為好竒者也故詭更正文郷壁虚¶
造不可知之書變亂常行以燿於世諸生競說字解經¶
諠稱秦之𨽻書為倉頡時書云父子相傳何得改易乃¶
猥曰馬頭人為長人持十為斗虫者屈中也廷尉說律¶
至以字斷法苛人受錢苛之字止句也若此者甚衆皆¶
<pb:KR4h0122_WYG_013-44a>¶
不合孔子古文謬於史籀俗儒鄙夫翫其所習蔽所希¶
聞不見通學未嘗覩字例之條怪舊埶而善野言以其¶
所知為秘妙究洞聖人之㣲恉又見倉頡篇中幼子承¶
詔因號古帝之所作也其辭有神㒨之術焉其迷誤不¶
諭豈不悖哉書曰予欲觀古人之象言必遵修舊文而¶
不穿鑿孔子曰吾猶及史之闕文今亡矣夫盖非其不¶
知而不問人用己私是非無正巧説衺辭使天下學者¶
疑盖文字者經藝之本王政之始前人所以垂後後人¶
<pb:KR4h0122_WYG_013-44b>¶
所以識古故曰本立而道生知天下之至頥而不可亂¶
也今敘篆文合以古籀博采通人至於小大信而有證¶
稽譔其説將以理羣類解謬誤曉學者達神恉分别部¶
居不相雜厠萬物咸覩靡不兼載厥誼不昭爰明以諭¶
其偁易孟氏書孔子詩毛氏禮周官春秋左氏論語孝¶
經皆古文也於其所不知盖闕如也¶
敘曰此十四篇五百四十部九千三百五十三文重一¶
千一百六十三解説凡十三萬三千四百四十一字其¶
<pb:KR4h0122_WYG_013-45a>¶
建首也立一為專方以類聚物以羣分同條牽屬共理¶
相貫雜而不越據形系聯引而申之以究萬原畢終於¶
亥知化窮冥於時大漢聖徳熈明承天稽唐敷崇殷中¶
遐邇被澤渥衍沛滂廣業甄㣲學士知方探賾索隱厥¶
誼可傳粤在永元困頓之季孟陬之月朔日甲申曾曾¶
小子祖自炎神縉雲相黄共承髙辛太岳佐夏吕叔作¶
藩俾侯於許世祚遺靈自彼徂召宅此汝瀕竊卬景行¶
敢涉聖門其𢎞如何節彼南山欲罷不能既竭愚才惜¶
<pb:KR4h0122_WYG_013-45b>¶
道之味聞疑載疑演贊其志次列㣲辭知此者稀倘昭¶
所尤庶有達者理而董之¶
　　許冲(慎之/子)¶
　　　進說文解字上安帝書(説文本書末云召上書/者汝南許冲詣左掖門)¶
　　　　(㑹令并齎所上書十月十九日中黄門饒喜/以詔書賜召陵公乘許冲布四十匹即日受)¶
　　　　(詔朱雀掖/門敕勿謝)¶
召陵萬歲里公乗草莽臣冲稽首再拜上書皇帝陛下¶
臣伏見陛下神明盛徳承遵聖業上考度於天下流化¶
<pb:KR4h0122_WYG_013-46a>¶
於民先天而天不違後天而奉天時萬國咸寧神人以¶
和猶復深惟五經之妙皆為漢制博采幽逺窮理盡性¶
以至於命先帝詔侍中騎都尉賈逵修理舊文殊蓺異¶
術王教一專苟有可以加於國者靡不悉集易曰窮神¶
知化徳之盛也書曰人之有能有為使羞其行而國其¶
昌臣父故太尉南閣祭酒慎本從逵受古學盖聖人不¶
空作皆有依據今五經之道昭炳光明而文字者其本¶
所由生自周禮漢律皆當學六書貫通其意恐巧說衺¶
<pb:KR4h0122_WYG_013-46b>¶
辭使學者疑慎博問通人考之於逵作説文解字六蓺¶
羣書之詁皆訓其意而天地鬼神山川艸木鳥獸䖵蟲¶
雜物奇怪王制禮儀世間人事莫不畢載凡十五卷十¶
三萬三千四百四十一字慎前以詔書校東觀教小黄¶
門孟生李喜等以文字未定未奏上今慎已病遣臣齎¶
詣闕慎又學孝經孔氏古文說古文孝經者孝昭帝時¶
魯國三老所獻建武時給事中議郎衞宏所校皆口傳¶
官無其說謹撰具一篇并上臣沖誠惶誠恐頓首頓首¶
<pb:KR4h0122_WYG_013-47a>¶
死辠死辠臣䭬首再拜以聞皇帝陛下建光元年九月¶
己亥朔二十日戊午上¶
　　劉騊駼(復子為郎入東/觀撰定漢記)¶
　　　諫鑄錢書¶
夫食者乃有國之大寳生民之至貴也見比年已來良¶
田盡於蝗螟之口杼軸空於公私之求野無青草室如¶
懸罄所急朝夕之餐所患靡盬之事豈謂錢之鍥薄銖¶
兩輕重哉就使當今土礫化為黄金瓦鹵變為和玉沙¶
<pb:KR4h0122_WYG_013-47b>¶
石悉成隋珠犬羊盡作狐白絳繡盈堂文綺縵野使百¶
姓渴無所飲饑無所食雖犧皇之純徳大禹之勤勞周¶
文之不暇猶不能以保蕭墻之内¶
　　　郡太守箴(一作/崔瑗)¶
有嬴駈除焚典紀舊蕩滅蕃畿置侯置守奏發閭左陳¶
涉奮威楚築乾谿靈王不歸征遐由近可不肅祗守臣¶
司境敢告執機¶
　　　與李子堅書¶
<pb:KR4h0122_WYG_013-48a>¶
下車負乗劇賊未禽¶
　　　又¶
吏民彊獷比屋為賊(並選/注)¶
　　　與竇季瑋書¶
君嚼茹墳典履公修行(北堂/書鈔)¶
　　　𤣥根頌(北堂書鈔○騊駼今/刻書鈔誤作鞠餘)¶
素燕蜿蟺感清羽𤣥鶴迴翔應宫徵¶
　　樊長孫¶
<pb:KR4h0122_WYG_013-48b>¶
　　　與劉千秋書¶
　　　　(越騎校尉劉千秋校書東觀好事者樊長孫/與書千秋甚然其言與同邑張衡參議未定)¶
　　　　(○後漢書劉珍字秋孫一作字秘孫與/劉騊駼馬融校書東觀為越騎校尉)¶
漢家禮儀叔孫通等所草創皆隨律令在禮官藏於几¶
閣無紀録者久令二代之業闇而不彰誠宜撰次依擬¶
周禮定位分職各有條序令人無愚智入朝不惑君以¶
公族元老正丁其任焉可以巳(胡廣注王隆/小學漢官篇)¶
　　竇章(字伯向融𤣥孫/歴任大鴻臚)¶
<pb:KR4h0122_WYG_013-49a>¶
　　　勸葛龔書¶
　　　　(矯慎少慕松喬道引之術隱遯山谷與馬融/蘇章郷里並時然二人自謂逺不及也龔乆)¶
　　　　(病長水校尉竇章/移書勸龔龔報之)¶
過矯仲彦論昇仙之道從蘇博文談超世之髙適馬季¶
常講墳典之妙所謂喬松可與馳騖何細疾之足患耶¶
(汝南先賢傳○後漢書蘇章字孺文○藝文/章薦馬融文奕世不刋之文斷金之良佐)¶
　　葛龔(字元甫梁國寜陵人和帝時以善文記知/名永初中歴拜蕩隂臨汾令皆有稱績)¶
　　　答竇章書¶
<pb:KR4h0122_WYG_013-49b>¶
見斯衆賢足以忘疾釋愁(汝南先/賢傳)¶
　　　與張季景書¶
夜從伯宣舍西垂過龔家無飯噉煼蝦(選注引與張略/書云頑闇沈沈)¶
　　　與梁相書¶
復惠善墨下士所無摧骸骨碎肝膽不足明報(初學記/○北堂)¶
(書鈔載蔡邕與梁相張府/君書復惠良筆下士所無)¶
　　　與梁相牋¶
間賜襲印衣繡囊細布皆珍重纎麗(北堂/書鈔)¶
<pb:KR4h0122_WYG_013-50a>¶
　　　又¶
曹褒寢懐鉛筆行誦文書¶
　　　與梁相張府君牋¶
悠悠夢想願飛無翼(又一書云龔以毛羽之身戴邱/山之施未審何與○並選注)¶
　　　薦戴昱¶
昱年七十二兄弟同居二十餘年及為宗老所分昱將¶
妻子逃舊業入虞澤捃穫野豆拾掇蠃蚌以自賑給(太/平)¶
(御覽未否是書○選注載龔䘮伯/父還傳記曰烏鳥之情誠竊傷痛)¶
<pb:KR4h0122_WYG_013-50b>¶
　　吴蒼¶
　　　遺矯慎書(字仲彦扶/風茂陵人)¶
　　　　(慎少學黄老隱遯山谷因穴為室汝南/吴蒼甚重之因遺書以觀其志慎不答)¶
仲彦足下勤處隱約雖乗雲行泥棲宿不同每有西風¶
何嘗不歎盖聞黄老之言乗虚入㝠藏身逺遯亦有理¶
國養人施於為政至如登山絶跡神不著其證人不覩¶
其驗吾欲先生從其可者於意何如昔伊尹不懐道以¶
待堯舜之君方今明明四海開闢巢許無為箕山夷齊¶
<pb:KR4h0122_WYG_013-51a>¶
悔入首陽足下審能騎龍弄鳳翔嬉雲間者亦非狐兔¶
燕雀所敢謀也(後漢/書)¶
　(皇甫謐髙士傳云邱訢字季春扶風人也少有大材/自謂無伍傲世不與俗人為羣郡守召始見曰明府)¶
　(欲臣訢耶友訢耶明府所以尊寵人者極於功曹所/以榮祿人者已於孝亷一極一已皆訢所不用也郡)¶
　(守異之遂不敢屈○按此明為面見之語非書屬赤/牘亦載作與扶風尹王尺牘云漢有右扶風無扶風)¶
　(尹然本傳止言郡守耳原傳載訢在/後漢與矯慎相接又載入前漢並誤)¶
　¶
　¶
<pb:KR4h0122_WYG_013-51b>¶
　¶
　¶
　¶
　¶
　¶
　¶
　¶
　東漢文紀卷十三¶
